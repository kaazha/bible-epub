<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
    <head>
        <title>መጽሓፈ ኢያሱ ወልደ ነዌ</title>
        <link rel="stylesheet" href="../css/style.css" type="text/css"/>
        <meta charset="utf-8"/>
    </head>
    <body epub:type="bodymatter chapter"> 
    <h1 class="book-name" id="book_joshua">መጽሓፈ ኢያሱ ወልደ ነዌ</h1>


<h2 class="chapter" id="chapter_6001001">ምዕራፍ 1</h2>

<h3 class="paragraph-heading" id="paragraph_6001001">እግዚአብሔር ኢያሱ አዘዘ</h3>  <span class="chapter">1</span>
<p class="verse first-verse" id="v6001001" data-cfiref="10">
   <span class="verse-num"><sup>1</sup></span>
<span class="verse-text">እንዲህም ሆነ፤ የእግዚአብሔር ባሪያ ሙሴ ከሞተ በኋላ እግዚአብሔር የሙሴን አገልጋይ የነዌን ልጅ ኢያሱን እንዲህ ብሎ ተናገረው፦</span>
</p>
  
<p class="verse" id="v6001002" data-cfiref="12">
   <span class="verse-num"><sup>2</sup></span>
<span class="verse-text">ባሪያዬ ሙሴ ሞቶአል፤ አሁንም አንተና ይህ ሕዝብ ሁሉ ተነሥታችሁ ለእስራኤል ልጆች ወደምሰጣቸው ምድር ይህን ዮርዳኖስ ተሻገሩ።</span>
</p>
  
<p class="verse" id="v6001003" data-cfiref="14">
   <span class="verse-num"><sup>3</sup></span>
<span class="verse-text">ለሙሴ እንደ ነገርሁት የእግራችሁ ጫማ የሚረግጠውን ቦታ ሁሉ ለእናንተ ሰጥቼአለሁ።</span>
</p>
  
<p class="verse" id="v6001004" data-cfiref="16">
   <span class="verse-num"><sup>4</sup></span>
<span class="verse-text">ከምድረ በዳው ከዚህም ከሊባኖስ ጀምሮ እስከ ታላቁ ወንዝ እስከ ኤፍራጥስ ድረስ የኬጥያውያን ምድር ሁሉ እስከ ፀሐይ መግቢያ እስከ ታላቁ ባሕር ድረስ ዳርቻችሁ ይሆናል።</span>
</p>
  
<p class="verse" id="v6001005" data-cfiref="18">
   <span class="verse-num"><sup>5</sup></span>
<span class="verse-text">በሕይወትህ ዕድሜ ሁሉ ማንም አይቋቋምህም፤ ከሙሴ ጋር እንደ ሆንሁ እንዲሁ ከአንተ ጋር እሆናለሁ፤ አልጥልህም፥ አልተውህም።</span>
</p>
 <p class="paragraph-break" id="paragraphb_6001006"></p> 
<p class="verse paragraph" id="v6001006" data-cfiref="22">
   <span class="verse-num"><sup>6</sup></span>
<span class="verse-text">ለአባቶቻቸው፦ እሰጣችኋለሁ ብዬ የማልሁላቸውን ምድር ለዚህ ሕዝብ ታወርሳለህና ጽና፥ አይዞህ።</span>
</p>
  
<p class="verse" id="v6001007" data-cfiref="24">
   <span class="verse-num"><sup>7</sup></span>
<span class="verse-text">ነገር ግን ጽና፥ እጅግ በርታ፤ ባሪያዬ ሙሴ ያዘዘህን ሕግ ሁሉ ጠብቅ፥ አድርገውም፤ በምትሄድበትም ሁሉ እንዲከናወንልህ ወደ ቀኝም ወደ ግራም አትበል።</span>
</p>
  
<p class="verse" id="v6001008" data-cfiref="26">
   <span class="verse-num"><sup>8</sup></span>
<span class="verse-text">የዚህ ሕግ መጽሐፍ ከአፍህ አይለይ፥ ነገር ግን የተጻፈበትን ሁሉ ትጠብቅና ታደርግ ዘንድ በቀንም በሌሊትም አስበው፤ የዚያን ጊዜም መንገድህ ይቀናልሃል ይከናወንልሃልም።</span>
</p>
  
<p class="verse" id="v6001009" data-cfiref="28">
   <span class="verse-num"><sup>9</sup></span>
<span class="verse-text">በምትሄድበት ሁሉ አምላክህ እግዚአብሔር ከአንተ ጋር ነውና ጽና፥ አይዞህ፤ አትፍራ፥ አትደንግጥ ብዬ አላዘዝሁህምን?</span>
</p>
 <p class="paragraph-break" id="paragraphb_6001010"></p> 
<p class="verse paragraph" id="v6001010" data-cfiref="32">
   <span class="verse-num"><sup>10፥11</sup></span>
<span class="verse-text">ኢያሱም የሕዝቡን አለቆች፦ በሰፈሩ መካከል እለፉ፥ ሕዝቡንም፦ አምላካችሁ እግዚአብሔር ርስት አድርጎ ወደሚሰጣችሁ ምድር እስከ ሦስት ቀን ይህን ዮርዳኖስን ተሻግራችሁ ልትወርሱአት ትገቡባታላችሁና ስንቃችሁን አዘጋጁ ብላችሁ እዘዙአቸው ብሎ አዘዘ።</span>
</p>
 <p class="paragraph-break" id="paragraphb_6001012"></p> 
<p class="verse paragraph" id="v6001012" data-cfiref="36">
   <span class="verse-num"><sup>12</sup></span>
<span class="verse-text">ኢያሱም የሮቤልን ልጆች የጋድንም ልጆች የምናሴንም ነገድ እኩሌታ እንዲህ ብሎ ተናገራቸው፦</span>
</p>
  
<p class="verse" id="v6001013" data-cfiref="38">
   <span class="verse-num"><sup>13</sup></span>
<span class="verse-text">የእግዚአብሔር ባርያ ሙሴ እንዲህ ብሎ ያዘዛችሁን ቃል አስቡ። አምላካችሁ እግዚአብሔር ያሳርፋችኋል፥ ይህችንም ምድር ይሰጣችኋል።</span>
</p>
  
<p class="verse" id="v6001014" data-cfiref="40">
   <span class="verse-num"><sup>14</sup></span>
<span class="verse-text">ሚስቶቻችሁና ልጆቻችሁ ከብቶቻችሁም ሙሴ በዮርዳኖስ ማዶ በሰጣችሁ ምድር ይቀመጡ፤ ነገር ግን እናንተ፥ ጽኑዓን ኃያላን ሁሉ፥ ተሰልፋችሁ በወንድሞቻችሁ ፊት ተሻገሩ፥ እርዱአቸውም፥</span>
</p>
  
<p class="verse" id="v6001015" data-cfiref="42">
   <span class="verse-num"><sup>15</sup></span>
<span class="verse-text">እግዚአብሔር እናንተን እንዳሳረፋችሁ ወንድሞቻችሁን እስኪያሳርፍ ድረስ፥ እነርሱም ደግሞ አምላካችሁ እግዚአብሔር የሚሰጣቸውን ምድር እስኪወርሱ ድረስ፤ ከዚያም በኋላ የእግዚአብሔር ባሪያ ሙሴ በፀሐይ መውጫ ወደ ሰጣችሁ ወደ ርስታችሁ ምድር ትመለሳላችሁ ትወርሱአትማላችሁ።</span>
</p>
 <p class="paragraph-break" id="paragraphb_6001016"></p> 
<p class="verse paragraph" id="v6001016" data-cfiref="46">
   <span class="verse-num"><sup>16</sup></span>
<span class="verse-text">እነርሱም ለኢያሱ እንዲህ ብለው መለሱለት፦ ያዘዝኸንን ነገር ሁሉ እናደርጋለን ወደምትልከንም ስፍራ እንሄዳለን።</span>
</p>
  
<p class="verse" id="v6001017" data-cfiref="48">
   <span class="verse-num"><sup>17</sup></span>
<span class="verse-text">በሁሉም ለሙሴ እንደ ታዘዝን እንዲሁ ለአንተ ደግሞ እንታዘዛለን፤ ብቻ አምላክህ እግዚአብሔር ከሙሴ ጋር እንደ ነበረ ከአንተ ጋር ይሁን።</span>
</p>
  
<p class="verse" id="v6001018" data-cfiref="50">
   <span class="verse-num"><sup>18</sup></span>
<span class="verse-text">በትእዛዝህ የሚያምፅ ሁሉ የምታዝዘውንም ቃል ሁሉ የማይሰማ፥ እርሱ ይገደል፤ ብቻ ጽና፥ አይዞህ።</span>
</p>


<h2 class="chapter" id="chapter_6002001">ምዕራፍ 2</h2>

<h3 class="paragraph-heading" id="paragraph_6002001">ረዓብና እስራኤላውያን ሰላዩች</h3>  <span class="chapter">2</span>
<p class="verse first-verse" id="v6002001" data-cfiref="58">
   <span class="verse-num"><sup>1</sup></span>
<span class="verse-text">የነዌም ልጅ ኢያሱ፦ ሄዳችሁ ምድሪቱንና ኢያሪኮን እዩ ብሎ ከሰጢም ሁለት ሰላዮች በስውር ላከ። ሄዱም፤ ረዓብም ወደሚሉአት ጋለሞታ ቤት ገቡ፥ በዚያም አደሩ።</span>
</p>
 <p class="paragraph-break" id="paragraphb_6002002"></p> 
<p class="verse paragraph" id="v6002002" data-cfiref="62">
   <span class="verse-num"><sup>2</sup></span>
<span class="verse-text">የኢያሪኮም ንጉሥ፦ እነሆ፥ ሰዎች ከእስራኤል ልጆች አገሩን ሊሰልሉ ወደዚህ በሌሊት ገቡ ሲባል ወሬ ሰማ።</span>
</p>
  
<p class="verse" id="v6002003" data-cfiref="64">
   <span class="verse-num"><sup>3</sup></span>
<span class="verse-text">የኢያሪኮም ንጉሥ፦ አገሩን ሁሉ ሊሰልሉ መጥተዋልና ወደ አንቺ የመጡትን ወደ ቤትሽም የገቡትን ሰዎች አውጪ ብሎ ወደ ረዓብ ላከ።</span>
</p>
 <p class="paragraph-break" id="paragraphb_6002004"></p> 
<p class="verse paragraph" id="v6002004" data-cfiref="68">
   <span class="verse-num"><sup>4</sup></span>
<span class="verse-text">ሴቲቱም ሁለቱን ሰዎች ወስዳ ሸሸገቻቸው፤ እርስዋም፦ አዎን፥ ሰዎቹ ወደ እኔ መጡ፥ ከወዴት እንደ ሆኑ ግን አላወቅሁም፤</span>
</p>
  
<p class="verse" id="v6002005" data-cfiref="70">
   <span class="verse-num"><sup>5</sup></span>
<span class="verse-text">በሩም ሲዘጋ ሲጨልምም ሰዎቹ ወጡ፤ ወዴት እንደ ሄዱ አላውቅም፤ ፈጥናችሁ አሳድዱአቸው፥ ታገኙአቸውማላችሁ አለች።</span>
</p>
  
<p class="verse" id="v6002006" data-cfiref="72">
   <span class="verse-num"><sup>6</sup></span>
<span class="verse-text">እርስዋ ግን ወደ ሰገነቱ አውጥታቸው ነበር፤ በዚያም በረበረበችው በተልባ እግር ውስጥ ሸሽጋቸው ነበር።</span>
</p>
  
<p class="verse" id="v6002007" data-cfiref="74">
   <span class="verse-num"><sup>7</sup></span>
<span class="verse-text">ሰዎቹም ወደ ዮርዳኖስ መሻገሪያ በሚወስደው መንገድ አሳደዱአቸው፤ እሳዳጆችም ከወጡ በኋላ በሩ ተቈለፈ።</span>
</p>
 <p class="paragraph-break" id="paragraphb_6002008"></p> 
<p class="verse paragraph" id="v6002008" data-cfiref="78">
   <span class="verse-num"><sup>8</sup></span>
<span class="verse-text">እነዚህም ሳይተኙ ሴቲቱ ወደ እነርሱ ወደ ሰገነቱ ወጣች።</span>
</p>
  
<p class="verse" id="v6002009" data-cfiref="80">
   <span class="verse-num"><sup>9</sup></span>
<span class="verse-text">ሰዎቹንም እንዲህ አለቻቸው፦ እግዚአብሔር ምድሪቱን እንደ ሰጣችሁ፥ እናንተንም መፍራት በላያችን እንደ ወደቀ፥ በምድሪቱም የሚኖሩት ሁሉ ከፊታችሁ እንደ ቀለጡ አወቅሁ።</span>
</p>
  
<p class="verse" id="v6002010" data-cfiref="82">
   <span class="verse-num"><sup>10</sup></span>
<span class="verse-text">ከግብፅ ምድር በወጣችሁ ጊዜ እግዚአብሔር የኤርትራን ባሕር በፊታችሁ እንዳደረቀ፥ በዮርዳኖስም ማዶ በነበሩት እናንተም ፈጽማችሁ ባጠፋችኋቸው በሁለቱ በአሞራውያን ነገሥታት፥ በሴዎንና በዐግ ያደረጋችሁትን ሰምተናል።</span>
</p>
  
<p class="verse" id="v6002011" data-cfiref="84">
   <span class="verse-num"><sup>11</sup></span>
<span class="verse-text">ይህንም ነገር ሰምተን ልባችን ቀለጠ፤ አምላካችሁም እግዚአብሔር በላይ በሰማይ በታችም በምድር እርሱ አምላክ ነውና ከእናንተ የተንሣ ከዚያ ወዲያ ለማንም ነፍስ አልቀረለትም።</span>
</p>
  
<p class="verse" id="v6002012" data-cfiref="86">
   <span class="verse-num"><sup>12</sup></span>
<span class="verse-text">አሁንም፥ እባካችሁ፥ በእግዚአብሔር ማሉልኝ፥ በእውነትም ምልክት ስጡኝ፥ እኔ ለእናንተ ቸርነት እንደ ሠራሁ እናንተ ደግሞ ለአባቴ ቤት ቸርነት እንድትሠሩ፥</span>
</p>
  
<p class="verse" id="v6002013" data-cfiref="88">
   <span class="verse-num"><sup>13</sup></span>
<span class="verse-text">አባቴንና እናቴንም ወንድሞቼንና እኅቶቼንም ያላቸውንም ሁሉ እንድታድኑ፥ ሰውነታችንንም ከሞት እንድታድኑ።</span>
</p>
 <p class="paragraph-break" id="paragraphb_6002014"></p> 
<p class="verse paragraph" id="v6002014" data-cfiref="92">
   <span class="verse-num"><sup>14</sup></span>
<span class="verse-text">ሰዎቹም፦ ይህን ነገራችንን ባትገልጪ ነፍሳችን በነፍሳችሁ ፋንታ ለሞት ይሆናል፤ እግዚአብሔርም ምድሪቱን በሰጠን ጊዜ ከአንቺ ጋር ቸርነትንና እውነትን እናደርጋለን አሉአት።</span>
</p>
 <p class="paragraph-break" id="paragraphb_6002015"></p> 
<p class="verse paragraph" id="v6002015" data-cfiref="96">
   <span class="verse-num"><sup>15</sup></span>
<span class="verse-text">ቤትዋም በከተማ ቅጥር የተጠጋ ነበረና፥ እርስዋም በቅጥሩ ላይ ተቀምጣ ነበርና ከመስኮቱ በገመድ አወረደቻቸው።</span>
</p>
  
<p class="verse" id="v6002016" data-cfiref="98">
   <span class="verse-num"><sup>16</sup></span>
<span class="verse-text">እርስዋም፦ አሳዳጆቹ እንዳያገኙአችሁ ወደ ተራራው ሂዱ፤ አሳዳጆቹም እስኪመለሱ ድረስ በዚያ ሦስት ቀን ተሰውራችሁ ተቀመጡ፤ ኋላም መንገዳችሁን ትሄዳላችሁ አለቻቸው።</span>
</p>
 <p class="paragraph-break" id="paragraphb_6002017"></p> 
<p class="verse paragraph" id="v6002017" data-cfiref="102">
   <span class="verse-num"><sup>17</sup></span>
<span class="verse-text">ሰዎቹም አሉአት፦ እኛ ከዚህ ካማልሽን መሐላ ንጹሐን እንሆናለን።</span>
</p>
  
<p class="verse" id="v6002018" data-cfiref="104">
   <span class="verse-num"><sup>18</sup></span>
<span class="verse-text">እነሆ፥ እኛ ወደ አገሩ በገባን ጊዜ ይህን ቀይ ፈትል እኛን ባወረድሽበት መስኮት በኩል እሰሪው፤ አባትሽንም እናትሽንም ወንድሞችሽንም የአባትሽንም ቤተ ሰብ ሁሉ ወደ አንቺ ወደ ቤትሽ ሰብስቢ።</span>
</p>
  
<p class="verse" id="v6002019" data-cfiref="106">
   <span class="verse-num"><sup>19</sup></span>
<span class="verse-text">ከቤትሽም ደጅ ወደ ሜዳ የሚወጣ ደሙ በራሱ ላይ ይሆናል፥ እኛም ንጹሐን እንሆናለን፤ ነገር ግን ከአንቺ ጋር በቤቱ ውስጥ ያለውን አንድ እጅ ቢነካው ደሙ በእኛ ራስ ላይ ይሆናል።</span>
</p>
  
<p class="verse" id="v6002020" data-cfiref="108">
   <span class="verse-num"><sup>20</sup></span>
<span class="verse-text">ይህንን ነገራችንን ግን ብትገልጪ ከዚህ ካማልሽን መሐላ ንጹሐን እንሆናለን።</span>
</p>
 <p class="paragraph-break" id="paragraphb_6002021"></p> 
<p class="verse paragraph" id="v6002021" data-cfiref="112">
   <span class="verse-num"><sup>21</sup></span>
<span class="verse-text">እርስዋም፦ እንደ ቃላችሁ ይሁን አለች፤ ሰደደቻቸውም እነርሱም ሄዱ፤ ቀዩንም ፈትል በመስኮቱ በኩል አንጠለጠለችው።</span>
</p>
 <p class="paragraph-break" id="paragraphb_6002022"></p> 
<p class="verse paragraph" id="v6002022" data-cfiref="116">
   <span class="verse-num"><sup>22</sup></span>
<span class="verse-text">እነርሱም ሄደው ወደ ተራራው ደረሱ፥ አሳዳጆቹም እስኪመለሱ ድረስ ሦስት ቀን በዚያ ተቀመጡ፤ አሳዳጆቹም በመንገዱ ሁሉ ፈልገው አላገኙአቸውም።</span>
</p>
  
<p class="verse" id="v6002023" data-cfiref="118">
   <span class="verse-num"><sup>23</sup></span>
<span class="verse-text">ሁለቱም ሰዎች ተመለሱ፥ ከተራራውም ወርደው ተሻገሩ፥ ወደ ነዌም ልጅ ወደ ኢያሱ መጡ፤ የደረሰባቸውንም ሁሉ አወሩለት።</span>
</p>
  
<p class="verse" id="v6002024" data-cfiref="120">
   <span class="verse-num"><sup>24</sup></span>
<span class="verse-text">ኢያሱንም፦ በእውነት እግዚአብሔር አገሩን ሁሉ በእጃችን አሳልፎ ሰጥቶአል፤ በአገሩም ውስጥ ያሉ ሰዎች ሁሉ በፊታችን ይቀልጣሉ አሉት።</span>
</p>


<h2 class="chapter" id="chapter_6003001">ምዕራፍ 3</h2>

<h3 class="paragraph-heading" id="paragraph_6003001">እስራኤላውያን ዩርዳኖስን ተሻገሩ</h3>  <span class="chapter">3</span>
<p class="verse first-verse" id="v6003001" data-cfiref="128">
   <span class="verse-num"><sup>1</sup></span>
<span class="verse-text">ኢያሱም ማልዶ ተነሣ፥ እርሱና የእስራኤልም ልጆች ሁሉ ከሰጢም ተነሥተው ወደ ዮርዳኖስ መጡ፤ ሳይሻገሩም በዚያ አደሩ።</span>
</p>
  
<p class="verse" id="v6003002" data-cfiref="130">
   <span class="verse-num"><sup>2</sup></span>
<span class="verse-text">ከሦስት ቀንም በኋላ አለቆች በሰፈሩ መካከል አለፉ።</span>
</p>
  
<p class="verse" id="v6003003" data-cfiref="132">
   <span class="verse-num"><sup>3</sup></span>
<span class="verse-text">ሕዝቡን፦ የአምላካችሁን የእግዚአብሔርን ቃል ኪዳን ታቦትና ሌዋውያን ካህናት ተሸክመውት ባያችሁ ጊዜ፥ ከሰፈራችሁ ተነስታችሁ ተከተሉት።</span>
</p>
  
<p class="verse" id="v6003004" data-cfiref="134">
   <span class="verse-num"><sup>4</sup></span>
<span class="verse-text">በእናንተና በታቦቱ መካከል ያለው ርቀት በስፍር ሁለት ሺህ ክንድ ያህል ይሁን፤ በዚህ መንገድ በፊት አልሄዳችሁበትምና የምትሄዱበትን መንገድ እንድታውቁ ወደ ታቦቱ አትቅረቡ ብለው አዘዙ።</span>
</p>
 <p class="paragraph-break" id="paragraphb_6003005"></p> 
<p class="verse paragraph" id="v6003005" data-cfiref="138">
   <span class="verse-num"><sup>5</sup></span>
<span class="verse-text">ኢያሱም ሕዝቡን፦ ነገ እግዚአብሔር በመካከላችሁ ድንቅ ነገር ያደርጋልና ተቀደሱ አለ።</span>
</p>
 <p class="paragraph-break" id="paragraphb_6003006"></p> 
<p class="verse paragraph" id="v6003006" data-cfiref="142">
   <span class="verse-num"><sup>6</sup></span>
<span class="verse-text">ኢያሱም ካህናቱን፦ የቃል ኪዳኑን ታቦት ተሸክማችሁ በሕዝቡ ፊት እለፉ ብሎ ተናገራቸው፤ የቃል ኪዳኑንም ታቦት ተሸክመው በሕዝቡ ፊት አለፉ።</span>
</p>
 <p class="paragraph-break" id="paragraphb_6003007"></p> 
<p class="verse paragraph" id="v6003007" data-cfiref="146">
   <span class="verse-num"><sup>7</sup></span>
<span class="verse-text">እግዚአብሔርም ኢያሱን፦ ከሙሴ ጋር እንደ ሆንሁ እንዲሁ ከአንተ ጋር መሆኔን ያውቁ ዘንድ በዚህ ቀን በእስራኤል ሁሉ ዓይን ከፍ ከፍ አደርግህ ዘንድ እጀምራለሁ።</span>
</p>
  
<p class="verse" id="v6003008" data-cfiref="148">
   <span class="verse-num"><sup>8</sup></span>
<span class="verse-text">አንተም የቃል ኪዳኑን ታቦት የሚሸከሙትን ካህናት፦ በዮርዳኖስ ውኃ ዳር ስትደርሱ በዮርዳኖስ ውስጥ ቁሙ ብለህ እዘዝ አለው።</span>
</p>
 <p class="paragraph-break" id="paragraphb_6003009"></p> 
<p class="verse paragraph" id="v6003009" data-cfiref="152">
   <span class="verse-num"><sup>9</sup></span>
<span class="verse-text">ኢያሱም ለእስራኤል ልጆች፦ ወደዚህ ቀርባችሁ የአምላካችሁን የእግዚአብሔርን ቃል ስሙ አለ።</span>
</p>
  
<p class="verse" id="v6003010" data-cfiref="154">
   <span class="verse-num"><sup>10</sup></span>
<span class="verse-text">ኢያሱም አለ፦ ሕያው አምላክ በመካከላችሁ እንደ ሆነ፥ እርሱም ከፊታችሁ ከነዓናዊውን ኬጢያዊውንም ኤዊያዊውንም ፌርዛዊውንም ጌርጌሳዊውንም አሞራዊውንም ኢያቡሳዊውንም ፈጽሞ እንዲያወጣ በዚህ ታውቃላችሁ።</span>
</p>
  
<p class="verse" id="v6003011" data-cfiref="156">
   <span class="verse-num"><sup>11</sup></span>
<span class="verse-text">እነሆ፥ የምድር ሁሉ ጌታ ቃል ኪዳን ታቦት በፊታችሁ ወደ ዮርዳኖስ ያልፋል።</span>
</p>
  
<p class="verse" id="v6003012" data-cfiref="158">
   <span class="verse-num"><sup>12</sup></span>
<span class="verse-text">አሁንም ከእስራኤል ነገዶች አሥራ ሁለት ሰዎች ምረጡ፤ ከየነገዱ አንድ አንድ ሰው ይሁን።</span>
</p>
  
<p class="verse" id="v6003013" data-cfiref="160">
   <span class="verse-num"><sup>13</sup></span>
<span class="verse-text">እንዲህም ይሆናል፤ የምድርን ሁሉ ጌታ የእግዚአብሔርን ታቦት የተሸከሙ ካህናት እግር ጫማ በዮርዳኖስ ውኃ ውስጥ ሲቆም፥ ከላይ የሚወርደው የዮርዳኖስ ውኃ ይቋረጣል፤ እንደ ክምርም ሆኖ ይቆማል።</span>
</p>
 <p class="paragraph-break" id="paragraphb_6003014"></p> 
<p class="verse paragraph" id="v6003014" data-cfiref="164">
   <span class="verse-num"><sup>14</sup></span>
<span class="verse-text">እንዲህም ሆነ፤ ሕዝቡ ዮርዳኖስን ሊሻገሩ ከየድንኳናቸው በወጡ ጊዜ፥ የቃል ኪዳኑን ታቦት የተሸከሙ ካህናት በሕዝቡ ፊት ይሄዱ ነበር።</span>
</p>
  
<p class="verse" id="v6003015" data-cfiref="166">
   <span class="verse-num"><sup>15</sup></span>
<span class="verse-text">እንደ መከር ወራት ሁሉ ዮርዳኖስ እጅግ ሞልቶ ነበርና ታቦት ተሸካሚዎቹ ወደ ዮርዳኖስ ሲደርሱ፥ ታቦቱንም የተሸከሙት የካህናቱ እግሮች በውኃው ዳር ሲጠልቁ፥</span>
</p>
  
<p class="verse" id="v6003016" data-cfiref="168">
   <span class="verse-num"><sup>16</sup></span>
<span class="verse-text">ከላይ የሚወርደው ውኃ ቆመ፤ በጻርታን አጠገብ ባለችው አዳም በምትባል ከተማ በሩቅ ቆሞ በአንድ ክምር ተነሣ፤ ወደ ዓረባ ባሕር ወደ ጨው ባሕር የሚወርደው ውኃ ፈጽሞ ተቋረጠ፤ ሕዝቡም በኢያሪኮ ፊት ለፊት ተሻገሩ።</span>
</p>
  
<p class="verse" id="v6003017" data-cfiref="170">
   <span class="verse-num"><sup>17</sup></span>
<span class="verse-text">የእግዚአብሔርንም የቃል ኪዳን ታቦት የተሸከሙ ካህናት በዮርዳኖስ መካከል በደረቅ መሬት ጸንተው ቆመው ነበር፥ ሕዝቡም ሁሉ ዮርዳኖስን ፈጽመው እስኪሻገሩ ድረስ እስራኤል ሁሉ በደረቅ መሬት ተሻገሩ።</span>
</p>


<h2 class="chapter" id="chapter_6004001">ምዕራፍ 4</h2>

  <span class="chapter">4</span>
<p class="verse first-verse" id="v6004001" data-cfiref="176">
   <span class="verse-num"><sup>1</sup></span>
<span class="verse-text">እንዲህም ሆነ፤ ሕዝቡ ሁሉ ዮርዳኖስን ፈጽመው በተሻገሩ ጊዜ እግዚአብሔርም ኢያሱን፦</span>
</p>
  
<p class="verse" id="v6004002" data-cfiref="178">
   <span class="verse-num"><sup>2</sup></span>
<span class="verse-text">ከሕዝቡ ከየነገዱ አንድ አንድ ሰው፥ አሥራ ሁለት ሰዎች ምረጥና፥ </span>
</p>
  
<p class="verse" id="v6004003" data-cfiref="180">
   <span class="verse-num"><sup>3</sup></span>
<span class="verse-text">በዮርዳኖስ መካከል የካህናት እግር ከቆመበት ስፍራ አሥራ ሁለት ድንጋዮች አንሡ፤ ተሸክማችሁም በዚህ ሌሊት በምታድሩበት ስፍራ አኑሩአቸው ብለህ እዘዛቸው አለው።</span>
</p>
 <p class="paragraph-break" id="paragraphb_6004004"></p> 
<p class="verse paragraph" id="v6004004" data-cfiref="184">
   <span class="verse-num"><sup>4</sup></span>
<span class="verse-text">ኢያሱም ከየነገዱ አንድ አንድ ሰው፥ ከእስራኤል ልጆች ያዘጋጃቸውን አሥራ ሁለት ሰዎች ጠራ።</span>
</p>
  
<p class="verse" id="v6004005" data-cfiref="186">
   <span class="verse-num"><sup>5</sup></span>
<span class="verse-text">ኢያሱም አላቸው፦ በአምላካችሁ በእግዚአብሔር ታቦት ፊት ወደ ዮርዳኖስ መካከል እለፉ፤ ከእናንተም ሰው ሁሉ በእስራኤል ልጆች ነገድ ቍጥር በጫንቃው ላይ አንድ አንድ ድንጋይ ከዚያ ይሸከም።</span>
</p>
  
<p class="verse" id="v6004006" data-cfiref="188">
   <span class="verse-num"><sup>6</sup></span>
<span class="verse-text">ይህም በመካከላችሁ ምልክት ይሆናል፤ ልጆቻችሁም በሚመጣው ዘመን፦ የእነዚህ ድንጋዮች ነገር ምንድር ነው? ብለው ሲጠይቁአችሁ፥</span>
</p>
  
<p class="verse" id="v6004007" data-cfiref="190">
   <span class="verse-num"><sup>7</sup></span>
<span class="verse-text">እናንተ፦ በእግዚአብሔር ቃል ኪዳን ታቦት ፊት የዮርዳኖስ ውኃ ስለተቋረጠ ነው፤ ዮርዳኖስን በተሻገረ ጊዜ የዮርዳኖስ ውኃ ተቋረጠ፥ እነዚህም ድንጋዮች ለእስራኤል ልጆች ለዘላለም መታሰቢያ ይሆናሉ ትሉአቸዋላችሁ።</span>
</p>
 <p class="paragraph-break" id="paragraphb_6004008"></p> 
<p class="verse paragraph" id="v6004008" data-cfiref="194">
   <span class="verse-num"><sup>8</sup></span>
<span class="verse-text">የእስራኤልም ልጆች ኢያሱ እንዳዘዘ አደረጉ፤ እግዚአብሔርም ኢያሱን እንደ ተናገረው በእስራኤል ነገድ ቍጥር ከዮርኖስ መካከል አሥራ ሁለት ድንጋዮች አንሥተው ወደሚያድሩበት ስፍራ ወሰዱ፥ በዚያም አኖሩአቸው።</span>
</p>
  
<p class="verse" id="v6004009" data-cfiref="196">
   <span class="verse-num"><sup>9</sup></span>
<span class="verse-text">ኢያሱም የቃል ኪዳኑን ታቦት የተሸከሙ ካህናት እግሮች በቆሙበት ስፍራ በዮርዳኖስ መካከል ሌሎችን አሥራ ሁለት ድንጋዮች ተከለ፤ እስከ ዛሬም ድረስ በዚያ አሉ።</span>
</p>
 <p class="paragraph-break" id="paragraphb_6004010"></p> 
<p class="verse paragraph" id="v6004010" data-cfiref="200">
   <span class="verse-num"><sup>10</sup></span>
<span class="verse-text">ሙሴም ኢያሱን እንዳዘዘው ሁሉ፥ እግዚአብሔር ኢያሱን ለሕዝቡ እንዲነግር ያዘዘው ነገር ሁሉ እስኪፈጸም ድረስ ታቦቱን የተሸከሙ ካህናት በዮርዳኖስ መካከል ቆመው ነበርና፤ ሕዝቡም ፈጥነው ተሻገሩ።</span>
</p>
  
<p class="verse" id="v6004011" data-cfiref="202">
   <span class="verse-num"><sup>11</sup></span>
<span class="verse-text">ሕዝቡም ሁሉ ፈጽመው በተሻገሩ ጊዜ፥ ሕዝቡ እያዩ የእግዚአብሔር ታቦትና ካህናቱ ተሻገሩ።</span>
</p>
  
<p class="verse" id="v6004012" data-cfiref="204">
   <span class="verse-num"><sup>12</sup></span>
<span class="verse-text">ሙሴም እንዳዘዛቸው የሮቤል ልጆች፥ የጋድም ልጆች፥ የምናሴም ነገድ እኩሌታ ተሰልፈው በእስራኤል ልጆች ፊት ተሻገሩ።</span>
</p>
  
<p class="verse" id="v6004013" data-cfiref="206">
   <span class="verse-num"><sup>13</sup></span>
<span class="verse-text">አርባ ሺህ ያህል ሰዎች ጋሻና ጦራቸውን ይዘው ለሰልፍ በእግዚአብሔር ፊት ወደ ኢያሪኮ ሜዳ ተሻገሩ።</span>
</p>
 <p class="paragraph-break" id="paragraphb_6004014"></p> 
<p class="verse paragraph" id="v6004014" data-cfiref="210">
   <span class="verse-num"><sup>14</sup></span>
<span class="verse-text">በዚያም ቀን እግዚአብሔር ኢያሱን በእስራኤል ሁሉ ፊት ከፍ አደረገው፤ ሙሴንም እንደ ፈሩ በዕድሜው ሁሉ ፈሩት።</span>
</p>
 <p class="paragraph-break" id="paragraphb_6004015"></p> 
<p class="verse paragraph" id="v6004015" data-cfiref="214">
   <span class="verse-num"><sup>15</sup></span>

</p>
  
<p class="verse" id="v6004016" data-cfiref="216">
   <span class="verse-num"><sup>16</sup></span>
<span class="verse-text">እግዚአብሔርም ኢያሱን፦ የምስክሩን ታቦት የሚሸከሙትን ካህናት ከዮርዳኖስ እንዲወጡ እዘዝ ብሎ ተናገረው።</span>
</p>
 <p class="paragraph-break" id="paragraphb_6004017"></p> 
<p class="verse paragraph" id="v6004017" data-cfiref="220">
   <span class="verse-num"><sup>17</sup></span>
<span class="verse-text">ኢያሱም ካህናትን፦ ከዮርዳኖስ ውጡ ብሎ አዘዛቸው።</span>
</p>
 <p class="paragraph-break" id="paragraphb_6004018"></p> 
<p class="verse paragraph" id="v6004018" data-cfiref="224">
   <span class="verse-num"><sup>18</sup></span>
<span class="verse-text">የእግዚአብሔርንም የቃል ኪዳኑን ታቦት የተሸከሙ ካህናት ከዮርዳኖስ መካከል በወጡ ጊዜ፥ የካህናቱም እግር ጫማ ደረቅ መሬት መርገጥ በጀመረ ጊዜ፥ የዮርዳኖስ ውኃ ወደ ስፍራው ተመለሰ፥ ቀድሞም እንደ ነበረ በዳሩ ሁሉ ላይ ሄደ።</span>
</p>
 <p class="paragraph-break" id="paragraphb_6004019"></p> 
<p class="verse paragraph" id="v6004019" data-cfiref="228">
   <span class="verse-num"><sup>19</sup></span>
<span class="verse-text">ሕዝቡም በመጀመሪያው ወር በአሥረኛው ቀን ከዮርዳኖስ ወጡ፥ በኢያሪኮም ዳርቻ በምሥራቅ በኩል በጌልገላ ሰፈሩ።</span>
</p>
  
<p class="verse" id="v6004020" data-cfiref="230">
   <span class="verse-num"><sup>20</sup></span>
<span class="verse-text">ከዮርዳኖስም ውስጥ የወሰዱአቸውን እነዚያን አሥራ ሁለቱን ድንጋዮች ኢያሱ በጌልገላ አቆማቸው።</span>
</p>
  
<p class="verse" id="v6004021" data-cfiref="232">
   <span class="verse-num"><sup>21</sup></span>
<span class="verse-text">ለእስራኤልም ልጆች እንዲህ ብሎ ተናገራቸው፦ በሚመጣው ዘመን ልጆቻችሁ አባቶቻቸውን፦ እነዚህ ድንጋዮች ምንድር ናቸው? ብለው ሲጠይቁ፥</span>
</p>
  
<p class="verse" id="v6004022" data-cfiref="234">
   <span class="verse-num"><sup>22</sup></span>
<span class="verse-text">ለልጆቻችሁ እንዲህ ብላችሁ ታስታውቃላችሁ፦ እስራኤል ይህን ዮርዳኖስን በደረቅ ተሻገረ፤</span>
</p>
  
<p class="verse" id="v6004023" data-cfiref="236">
   <span class="verse-num"><sup>23</sup></span>
<span class="verse-text">እስክንሻገር ድረስ አምላካችሁ የኤርትራን ባሕር ከፊታችን እንዳደረቀ እንዲሁ እስክትሻገሩ ድረስ አምላካችሁ እግዚአብሔር የዮርዳኖስን ውኃ ከፊታችሁ አደረቀ።</span>
</p>
  
<p class="verse" id="v6004024" data-cfiref="238">
   <span class="verse-num"><sup>24</sup></span>
<span class="verse-text">ይኸውም የእግዚአብሔር እጅ ጠንካራ እንደ ሆነች የምድር አሕዛብ ሁሉ እንዲያውቁ፥ አምላካችሁንም እግዚአብሔርን ለዘላለሙ እንድትፈሩ ነው።</span>
</p>


<h2 class="chapter" id="chapter_6005001">ምዕራፍ 5</h2>

<h3 class="paragraph-heading" id="paragraph_6005001">በጌልገላ የተደረገ ግዝረት</h3>  <span class="chapter">5</span>
<p class="verse first-verse" id="v6005001" data-cfiref="246">
   <span class="verse-num"><sup>1</sup></span>
<span class="verse-text">እንዲህም ሆነ፤ በዮርዳኖስ ማዶ በምዕራብ በኩል የነበሩት የአሞራውያን ነገሥታት ሁሉ፥ በባሕሩም አጠገብ የነበሩ የከነዓናውያን ነገሥት ሁሉ፥ እግዚአብሔር ከእስራኤል ልጆች ፊት የዮርዳኖስን ውኃ እስኪሻገሩት ድረስ እንዳደረቀ በሰሙ ጊዜ፥ ልባቸው ቀለጠ ከእስራኤልም ልጆች የተነሣ ነፍስ ከዚያ ወዲያ አልቀረላቸውም።</span>
</p>
 <p class="paragraph-break" id="paragraphb_6005002"></p> 
<p class="verse paragraph" id="v6005002" data-cfiref="250">
   <span class="verse-num"><sup>2</sup></span>
<span class="verse-text">በዚያን ጊዜም እግዚአብሔር ኢያሱን፦ የባልጩት መቍረጫ ሠርተህ የእስራኤልን ልጆች ሁለተኛ ጊዜ ግረዛቸው አለው።</span>
</p>
  
<p class="verse" id="v6005003" data-cfiref="252">
   <span class="verse-num"><sup>3</sup></span>
<span class="verse-text">ኢያሱም የባልጩት መቍረጫ ሠርቶ የግርዛት ኮረብታ በተባለ ስፍራ የእስራኤልን ልጆች ገረዘ።</span>
</p>
 <p class="paragraph-break" id="paragraphb_6005004"></p> 
<p class="verse paragraph" id="v6005004" data-cfiref="256">
   <span class="verse-num"><sup>4</sup></span>
<span class="verse-text">ኢያሱ የገረዘበትም ምክንያት ይህ ነው፤ ከግብፅ የወጡት ሕዝብ ወንዶች ሰልፈኞች ሁሉ ከግብፅ ከወጡ በኋላ በመንገድ ላይ በምድረ በዳ ሞቱ።</span>
</p>
  
<p class="verse" id="v6005005" data-cfiref="258">
   <span class="verse-num"><sup>5</sup></span>
<span class="verse-text">የወጡት ሕዝብ ሁሉ ተገርዘው ነበር፤ ነገር ግን ከግብፅ በወጡበት መንገድ በምድረ በዳ የተወለዱት ሕዝብ ሁሉ አልተገረዙም ነበር።</span>
</p>
  
<p class="verse" id="v6005006" data-cfiref="260">
   <span class="verse-num"><sup>6</sup></span>
<span class="verse-text">እግዚአብሔርም ወተትና ማር የምታፈስሰውን ምድር ለእኛ ይሰጠን ዘንድ ለአባቶቻቸው የማለላቸውን ምድር እንዳያሳያቸው የማለላቸው፥ ከግብፅ የወጡ የእግዚአብሔርንም ቃል ያልሰሙ፥ እነዚያ ሰልፈኞች ሁሉ እስኪጠፉ ድረስ የእስራኤል ልጆች አርባ ዓመት በምድረ በዳ ይሄዱ ነበር።</span>
</p>
  
<p class="verse" id="v6005007" data-cfiref="262">
   <span class="verse-num"><sup>7</sup></span>
<span class="verse-text">ልጆቻቸውን በእነርሱ ፋንታ አስነሣ፥ እነዚህንም ኢያሱ ገረዛቸው፤ በመንገድ ሳሉ ስላልገረዙአቸው ሸለፈታሞች ነበሩና።</span>
</p>
  
<p class="verse" id="v6005008" data-cfiref="264">
   <span class="verse-num"><sup>8</sup></span>
<span class="verse-text">ሕዝቡም ሁሉ ፈጽመው በተገረዙ ጊዜ እስኪድኑ ድረስ በሰፈር ውስጥ በየስፍራቸው ተቀመጡ።</span>
</p>
 <p class="paragraph-break" id="paragraphb_6005009"></p> 
<p class="verse paragraph" id="v6005009" data-cfiref="268">
   <span class="verse-num"><sup>9</sup></span>
<span class="verse-text">እግዚአብሔርም ኢያሱን፦ ዛሬ የግብፅን ነውር ከእናንተ ላይ አንከባልያለሁ አለው፤ ስለዚህ የዚያ ስፍራ ስም እስከ ዛሬ ድረስ ጌልገላ ተብሎ ተጠራ።</span>
</p>
 <p class="paragraph-break" id="paragraphb_6005010"></p> 
<p class="verse paragraph" id="v6005010" data-cfiref="272">
   <span class="verse-num"><sup>10</sup></span>
<span class="verse-text">የእስራኤልም ልጆች በጌልገላ ሰፈሩ፤ ከወሩም በአሥራ አራተኛው ቀን በመሸ ጊዜ በኢያሪኮ ሜዳ ፋሲካ አደረጉ።</span>
</p>
  
<p class="verse" id="v6005011" data-cfiref="274">
   <span class="verse-num"><sup>11</sup></span>
<span class="verse-text">ከፋሲካውም በኋላ በነጋው የምድሪቱን ፍሬ የቂጣ እንጎቻ ቆሎም በዚያው ቀን በሉ።</span>
</p>
  
<p class="verse" id="v6005012" data-cfiref="276">
   <span class="verse-num"><sup>12</sup></span>
<span class="verse-text">በነጋውም ከምድሪቱ ፍሬ ከበሉ በኋላ መናው ቀረ፤ ከዚያም በኋላ ለእስራኤል ልጆች መና አልመጣላቸውም፤ ነገር ግን በዚያው ዓመት የከነዓንን ምድር ፍሬ በሉ።</span>
</p>
<h3 class="paragraph-heading" id="paragraph_6005013">የኢያሪኮ መውደቅ</h3> <p class="paragraph-break" id="paragraphb_6005013"></p> 
<p class="verse paragraph" id="v6005013" data-cfiref="282">
   <span class="verse-num"><sup>13</sup></span>
<span class="verse-text">እንዲህም ሆነ፤ ኢያሱ በኢያሪኮ አጠገብ ሳለ ዓይኑን አንሥቶ ተመለከተ፥ እነሆም፥ የተመዘዘ ሰይፍ በእጁ የያዘ ሰው በፊቱ ቆሞ ነበር፤ ኢያሱም ወደ እርሱ ቀርቦ፦ ከእኛ ወገን ወይስ ከጠላቶቻችን ወገን ነህን? አለው።</span>
</p>
  
<p class="verse" id="v6005014" data-cfiref="284">
   <span class="verse-num"><sup>14</sup></span>
<span class="verse-text">እርሱም፦ አይደለሁም፤ እኔ የእግዚአብሔር ሠራዊት አለቃ ሆኜ አሁን መጥቼአለሁ አለ። ኢያሱም ወደ ምድር በግምባሩ ተደፍቶ ሰገደና፦ ጌታዬ ለባሪያው የሚነግረው ምንድር ነው? አለው።</span>
</p>
 <p class="paragraph-break" id="paragraphb_6005015"></p> 
<p class="verse paragraph" id="v6005015" data-cfiref="288">
   <span class="verse-num"><sup>15</sup></span>
<span class="verse-text">የእግዚአብሔርም ሠራዊት አለቃ ኢያሱን፦ አንተ የቆምህበት ስፍራ የተቀደሰ ነውና ጫማህን ከእግርህ አውልቅ አለው። ኢያሱም እንዲሁ አደረገ።</span>
</p>


<h2 class="chapter" id="chapter_6006001">ምዕራፍ 6</h2>

  <span class="chapter">6</span>
<p class="verse first-verse" id="v6006001" data-cfiref="294">
   <span class="verse-num"><sup>1</sup></span>
<span class="verse-text">ኢያሪኮም ከእስራኤል ልጆች የተነሣ ፈጽማ ተዘግታ ነበር፤ ወደ እርስዋ የሚገባ ከእርስዋም የሚወጣ ማንም አልነበረም።</span>
</p>
 <p class="paragraph-break" id="paragraphb_6006002"></p> 
<p class="verse paragraph" id="v6006002" data-cfiref="298">
   <span class="verse-num"><sup>2</sup></span>
<span class="verse-text">እግዚአብሔርም ኢያሱን አለው፦ ተመልከት፥ ኢያሪኮንና ንጉሥዋን ጽኑዓን ኃያላንዋንም በእጅህ ሰጥቼአለሁ።</span>
</p>
  
<p class="verse" id="v6006003" data-cfiref="300">
   <span class="verse-num"><sup>3</sup></span>
<span class="verse-text">ሰልፈኞቻችሁ ሁሉ ከተማይቱን አንድ ጊዜ ይዙሩአት፤ እንዲሁም ስድስት ቀን አድርጉ።</span>
</p>
  
<p class="verse" id="v6006004" data-cfiref="302">
   <span class="verse-num"><sup>4</sup></span>
<span class="verse-text">ሰባትም ካህናት ሰባት ቀንደ መለከት በታቦቱ ፊት ይሸከሙ፤ በሰባተኛውም ቀን ከተማይቱን ሰባት ጊዜ ዙሩ፥ ካህናቱም ቀንደ መለከቱን ይንፉ።</span>
</p>
  
<p class="verse" id="v6006005" data-cfiref="304">
   <span class="verse-num"><sup>5</sup></span>
<span class="verse-text">ቀንደ መለከቱም ባለማቋረጥ ሲነፋ፥ የመለከቱንም ድምፅ ስትሰሙ፥ ሕዝቡ ሁሉ ታላቅ ጩኸት ይጩኹ፤ የከተማይቱም ቅጥር ይወድቃል፥ ሕዝቡም ሁሉ እያንዳንዱ አቅንቶ ይገባባታል።</span>
</p>
 <p class="paragraph-break" id="paragraphb_6006006"></p> 
<p class="verse paragraph" id="v6006006" data-cfiref="308">
   <span class="verse-num"><sup>6</sup></span>
<span class="verse-text">የነዌም ልጅ ኢያሱ ካህናቱን ጠርቶ፦ የቃል ኪዳኑን ታቦት ተሸከሙ፥ ሰባትም ካህናት ሰባት ቀንደ መለከት ወስደው በእግዚአብሔር ታቦት ፊት ይሂዱ አላቸው።</span>
</p>
  
<p class="verse" id="v6006007" data-cfiref="310">
   <span class="verse-num"><sup>7</sup></span>
<span class="verse-text">ሕዝቡንም፦ ሂዱ፥ ከተማይቱንም ዙሩ፥ ሰልፈኞችም በእግዚአብሔር ታቦት ፊት ይሂዱ አለ።</span>
</p>
 <p class="paragraph-break" id="paragraphb_6006008"></p> 
<p class="verse paragraph" id="v6006008" data-cfiref="314">
   <span class="verse-num"><sup>8</sup></span>
<span class="verse-text">ኢያሱም ለሕዝቡ በተናገረ ጊዜ፥ ሰባቱ ካህናት ሰባቱን ቀንደ መለከት ይዘው በእግዚአብሔር ፊት ሄዱ ቀንደ መለከቱንም ነፉ፤ የእግዚአብሔር ቃል ኪዳን ታቦት ይከተላቸው ነበር።</span>
</p>
  
<p class="verse" id="v6006009" data-cfiref="316">
   <span class="verse-num"><sup>9</sup></span>
<span class="verse-text">ሰልፈኞቹም ቀንደ መለከቱን በሚነፉ በካህናቱ ፊት ይሄዱ ነበር፥ የቀረውም ሕዝብ ከታቦቱ በኋላ ይሄድ ነበር፥ ካህናቱም እየሄዱ ቀንደ መለከቱን ይነፉ ነበር።</span>
</p>
  
<p class="verse" id="v6006010" data-cfiref="318">
   <span class="verse-num"><sup>10</sup></span>
<span class="verse-text">ኢያሱም ሕዝቡን፦ እኔ፦ ጩኹ እስከምልበት ቀን ድረስ አትጩኹ፥ ድምፃችሁንም አታንሡ፥ ከአፋችሁም አንድ ቃል አይውጣ፤ በዚያን ጊዜ ትጮኻላችሁ ብሎ አዘዛቸው።</span>
</p>
  
<p class="verse" id="v6006011" data-cfiref="320">
   <span class="verse-num"><sup>11</sup></span>
<span class="verse-text">እንዲሁ የእግዚአብሔርን ታቦት አንድ ጊዜ ከተማይቱን አዞረው፤ እነርሱም ወደ ሰፈሩ ተመልሰው አደሩ።</span>
</p>
 <p class="paragraph-break" id="paragraphb_6006012"></p> 
<p class="verse paragraph" id="v6006012" data-cfiref="324">
   <span class="verse-num"><sup>12</sup></span>
<span class="verse-text">ኢያሱም ማለዳ ተነሣ ካህናቱም የእግዚአብሔርን ታቦት ተሸከሙ።</span>
</p>
  
<p class="verse" id="v6006013" data-cfiref="326">
   <span class="verse-num"><sup>13</sup></span>
<span class="verse-text">ሰባቱም ካህናት ሰባት ቀንደ መለከት ይዘው በእግዚአብሔር ታቦት ፊት ይሄዱ ነበር ቀንደ መለከቱንም ይነፉ ነበር፤ ሰልፈኞቹም በፊታቸው ይሄዱ ነበር፤ የቀሩትም ሕዝብ ከእግዚአብሔር ታቦት በኋላ ይመጡ ነበር፥ ካህናቱም እየሄዱ ቀንደ መለከቱን ይነፉ ነበር።</span>
</p>
  
<p class="verse" id="v6006014" data-cfiref="328">
   <span class="verse-num"><sup>14</sup></span>
<span class="verse-text">በሁለተኛውም ቀን ከተማይቱን አንድ ጊዜ ዞረው ወደ ሰፈር ተመለሱ፤ ስድስት ቀንም እንዲህ አደረጉ።</span>
</p>
 <p class="paragraph-break" id="paragraphb_6006015"></p> 
<p class="verse paragraph" id="v6006015" data-cfiref="332">
   <span class="verse-num"><sup>15</sup></span>
<span class="verse-text">በሰባተኛውም ቀን በነጋ ጊዜ ማልደው ተነሡ፥ እንደዚህም ሥርዓት ከተማይቱን ሰባት ጊዜ ዞሩ፤ በዚያ ቀን ብቻ ከተማይቱን ሰባት ጊዜ ዞሩ።</span>
</p>
  
<p class="verse" id="v6006016" data-cfiref="334">
   <span class="verse-num"><sup>16</sup></span>
<span class="verse-text">በሰባተኛውም ጊዜ ካህናቱ ቀንደ መለከቱን ሲነፉ ኢያሱ ሕዝቡን አለ፦ እግዚአብሔር ከተማይቱን ሰጥቶአችኋልና ጩኹ።</span>
</p>
  
<p class="verse" id="v6006017" data-cfiref="336">
   <span class="verse-num"><sup>17</sup></span>
<span class="verse-text">ከተማይቱም በእርስዋም ያለው ሁሉ ለእግዚአብሔር እርም ይሆናሉ፤ የላክናቸውን መልክተኞች ስለ ሸሸገች ጋለሞታይቱ ረዓብ ከእርስዋም ጋር በቤትዋ ውስጥ ያሉ ሁሉ ብቻ በሕይወት ይኖራሉ።</span>
</p>
  
<p class="verse" id="v6006018" data-cfiref="338">
   <span class="verse-num"><sup>18</sup></span>
<span class="verse-text">እናንተ ግን እርም ካደረጋችሁት በኋላ እርም ከሆነው ነገር ራሳችሁን ጠብቁ፤ እርም ከሆነው አንዳች የወሰዳችሁ እንደ ሆነ የእስራኤልን ሰፈር የተረገመ ታደርጉታላችሁ፥ ታስጨንቁትማላችሁ።</span>
</p>
  
<p class="verse" id="v6006019" data-cfiref="340">
   <span class="verse-num"><sup>19</sup></span>
<span class="verse-text">ነገር ግን ብርና ወርቅ ሁሉ የናስና የብረትም ዕቃ ለእግዚአብሔር የተቀደሰ ይሁን፤ ወደ እግዚአብሔርም ግምጃ ቤት ይግባ።</span>
</p>
 <p class="paragraph-break" id="paragraphb_6006020"></p> 
<p class="verse paragraph" id="v6006020" data-cfiref="344">
   <span class="verse-num"><sup>20</sup></span>
<span class="verse-text">ሕዝቡም ጮኹ፥ ካህናቱም ቀንደ መለከቱን ነፉ፤ ሕዝቡም የቀንደ መለከቱን ድምፅ በሰሙ ጊዜ ታላቅ ጩኸት ጮኹ፥ ቅጥሩም ወደቀ፤ ሕዝቡም ሁሉ እያንዳንዱ አቅንቶ ወደ ፊቱ ወደ ከተማይቱ ወጣ፥ ከተማይቱንም ወሰዱ።</span>
</p>
  
<p class="verse" id="v6006021" data-cfiref="346">
   <span class="verse-num"><sup>21</sup></span>
<span class="verse-text">በከተማይቱም የነበሩትን ሁሉ፥ ወንዱንና ሴቱን፥ ሕፃኑንና ሽማግሌውን፥ በሬውንም በጉንም አህያውንም፥ በሰይፍ ስለት ፈጽመው አጠፉ።</span>
</p>
 <p class="paragraph-break" id="paragraphb_6006022"></p> 
<p class="verse paragraph" id="v6006022" data-cfiref="350">
   <span class="verse-num"><sup>22</sup></span>
<span class="verse-text">ኢያሱም ምድሪቱን የሰለሉ ሁለቱን ሰዎች፦ ወደ ጋለሞታይቱ ቤት ግቡ፥ ከዚያም ሴቲቱንና ያላትን ሁሉ እንደ ማላችሁላት አውጡ አላቸው።</span>
</p>
  
<p class="verse" id="v6006023" data-cfiref="352">
   <span class="verse-num"><sup>23</sup></span>
<span class="verse-text">ሰላዮቹም ብላቴናዎች ገብተው ረዓብን፥ አባትዋንና እናትዋን፥ ወንድሞችዋንም፥ ያላትንም ሁሉ፥ ቤተ ዘመዶችዋንም ሁሉ አወጡ፤ ከእስራኤልም ሰፈር በውጭ አስቀመጡአቸው።</span>
</p>
 <p class="paragraph-break" id="paragraphb_6006024"></p> 
<p class="verse paragraph" id="v6006024" data-cfiref="356">
   <span class="verse-num"><sup>24</sup></span>
<span class="verse-text">ከተማይቱንም በእርስዋም የነበረውን ሁሉ በእሳት አቃጠሉ፤ ነገር ግን ብሩንና ወርቁን የናሱንና የብረቱንም ዕቃ በእግዚአብሔር ግምጃ ቤት አደረጉት።</span>
</p>
  
<p class="verse" id="v6006025" data-cfiref="358">
   <span class="verse-num"><sup>25</sup></span>
<span class="verse-text">ኢያሪኮን ሊሰልሉ ኢያሱ የሰደዳቸውንም መልክተኞች ስለ ሸሸገች ጋለሞታይቱን ረዓብን፥ የአባትዋንም ቤተ ሰብ፥ ያላትንም ሁሉ ኢያሱ አዳናቸው፤ እርስዋም በእስራኤል መካከል እስከ ዛሬ ድረስ ተቀምጣለች።</span>
</p>
 <p class="paragraph-break" id="paragraphb_6006026"></p> 
<p class="verse paragraph" id="v6006026" data-cfiref="362">
   <span class="verse-num"><sup>26</sup></span>
<span class="verse-text">በዚያን ጊዜም ኢያሱ፦ ይህችን ከተማ ኢያሪኮን ለመሥራት የሚነሣ ሰው በእግዚአብሔር ፊት ርጉም ይሁን፤ መሠረትዋን ሲጀምር በኵር ልጁ ይጥፋ፥ በርዋንም ሲያቆም ታናሹ ልጁ ይጥፋ ብሎ ማለ።</span>
</p>
 <p class="paragraph-break" id="paragraphb_6006027"></p> 
<p class="verse paragraph" id="v6006027" data-cfiref="366">
   <span class="verse-num"><sup>27</sup></span>
<span class="verse-text">እግዚአብሔርም ከኢያሱ ጋር ነበረ፤ ዝናውም በምድር ሁሉ ላይ ወጣ።</span>
</p>


<h2 class="chapter" id="chapter_6007001">ምዕራፍ 7</h2>

<h3 class="paragraph-heading" id="paragraph_6007001">የአካን ኅጢአት</h3>  <span class="chapter">7</span>
<p class="verse first-verse" id="v6007001" data-cfiref="374">
   <span class="verse-num"><sup>1</sup></span>
<span class="verse-text">የእስራኤል ልጆች ግን እርም በሆነው ነገር በደሉ፤ ከይሁዳ ነገድ የሆነ አካን፥ እርሱም የከርሚ ልጅ፥ የዘንበሪ ልጅ፥ የዛራ ልጅ፥ እርም ከሆነው ነገር ወሰደ፤ የእግዚአብሔርም ቍጣ በእስራኤል ልጆች ላይ ነደደ።</span>
</p>
 <p class="paragraph-break" id="paragraphb_6007002"></p> 
<p class="verse paragraph" id="v6007002" data-cfiref="378">
   <span class="verse-num"><sup>2</sup></span>
<span class="verse-text">ኢያሱም ከቤቴል በምሥራቅ በኩል በቤትአዌን አጠገብ ወዳለችው ወደ ጋይ ሰዎችን ከኢያሪኮ ልኮ፦ ውጡ ምድሪቱንም ሰልሉ ብሎ ተናገራቸው፤ ሰዎቹም ወጡ፥ ጋይንም ሰለሉ።</span>
</p>
 <p class="paragraph-break" id="paragraphb_6007003"></p> 
<p class="verse paragraph" id="v6007003" data-cfiref="382">
   <span class="verse-num"><sup>3</sup></span>
<span class="verse-text">ወደ ኢያሱም ተመልሰው፦ ሁለት ወይም ሦስት ሺህ ያህል ሰው ወጥተው ጋይን ይምቱ እንጂ ሕዝቡ ሁሉ አይውጣ፤ ጥቂቶች ናቸውና ሕዝቡ ሁሉ ወደዚያ ለመሄድ አይድከም አሉት።</span>
</p>
  
<p class="verse" id="v6007004" data-cfiref="384">
   <span class="verse-num"><sup>4</sup></span>
<span class="verse-text">ሦስት ሺህ ያህል ሰዎችም ወደዚያ ወጡ፤ ከጋይም ሰዎች ፊት ሸሹ።</span>
</p>
  
<p class="verse" id="v6007005" data-cfiref="386">
   <span class="verse-num"><sup>5</sup></span>
<span class="verse-text">የጋይም ሰዎች ከእነርሱ ሠላሳ ስድስት ያህል ሰዎችን መቱ፤ ከበሩ እስከ ሸባሪም ድረስ አባረሩአቸው በቍልቍለቱም መቱአቸው፤ የሕዝቡም ልብ ቀለጠ፥ እንደ ውኃም ሆነ።</span>
</p>
 <p class="paragraph-break" id="paragraphb_6007006"></p> 
<p class="verse paragraph" id="v6007006" data-cfiref="390">
   <span class="verse-num"><sup>6</sup></span>
<span class="verse-text">ኢያሱም ልብሱን ቀደደ፥ እርሱና የእስራኤልም ሽማግሌዎች በእግዚአብሔር ታቦት ፊት እስከ ማታ ድረስ በግምባራቸው ተደፉ፤ በራሳቸውም ላይ ትቢያ ነሰነሱ።</span>
</p>
  
<p class="verse" id="v6007007" data-cfiref="392">
   <span class="verse-num"><sup>7</sup></span>
<span class="verse-text">ኢያሱም አለ፦ ዋይ! ጌታ እግዚአብሔር ሆይ፥ በአሞራውያን እጅ አሳልፈህ ትሰጠን ታጠፋንም ዘንድ ይህን ሕዝብ ዮርዳኖስን ለምን አሻገርኸው? በዮርዳኖስ ማዶ መቀመጥን በወደድን ነበር እኮ!</span>
</p>
  
<p class="verse" id="v6007008" data-cfiref="394">
   <span class="verse-num"><sup>8</sup></span>
<span class="verse-text">ጌታ ሆይ፥ እስራኤል በጠላቶቻቸው ፊት ከሸሹ ምን እላለሁ?</span>
</p>
  
<p class="verse" id="v6007009" data-cfiref="396">
   <span class="verse-num"><sup>9</sup></span>
<span class="verse-text">ከነዓናውያንም በምድሪቱ የሚኖሩ ሁሉ ሰምተው ይከብቡናል፥ ስማችንንም ከምድር ያጠፋሉ፤ ለታላቁ ስምህም የምታደርገው ምንድር ነው?</span>
</p>
 <p class="paragraph-break" id="paragraphb_6007010"></p> 
<p class="verse paragraph" id="v6007010" data-cfiref="400">
   <span class="verse-num"><sup>10</sup></span>
<span class="verse-text">እግዚአብሔርም ኢያሱን አለው፦ ለምን በግምባርህ ተደፍተሃል? ቁም፤</span>
</p>
  
<p class="verse" id="v6007011" data-cfiref="402">
   <span class="verse-num"><sup>11</sup></span>
<span class="verse-text">እስራኤል በድሎአል፤ ያዘዝኋቸውንም ቃል ኪዳኔን አፍርሰዋል፤ እርም የሆነውንም ነገር ወሰዱ፥ ሰረቁም፥ ዋሹም፥ በዕቃቸውም ውስጥ ሸሸጉት።</span>
</p>
  
<p class="verse" id="v6007012" data-cfiref="404">
   <span class="verse-num"><sup>12</sup></span>
<span class="verse-text">ስለዚህም የእስራኤል ልጆች በጠላቶቻቸው ፊት መቆም አይችሉም፤ የተረገሙ ስለ ሆኑ በጠላቶቻቸው ፊት ይሸሻሉ፤ እርም የሆነውንም ነገር ከመካከላችሁ ካላጠፋችሁ ከዚህ በኋላ ከእናንተ ጋር አልሆንም።</span>
</p>
 <p class="paragraph-break" id="paragraphb_6007013"></p> 
<p class="verse paragraph" id="v6007013" data-cfiref="408">
   <span class="verse-num"><sup>13</sup></span>
<span class="verse-text">ተነሣና ሕዝቡን ቀድስ፥ እንዲህም በላቸው፦ እስራኤል ሆይ፥ እርም የሆነ ነገር በመካከልህ አለ፤ እርምም የሆነውን ነገር ከመካከላችሁ እስክታጠፉ ድረስ በጠላቶቻችሁ ፊት መቆም አትችሉም ብሎ የእስራኤል አምላክ እግዚአብሔር ተናግሮአልና እስከ ነገ ተቀደሱ።</span>
</p>
 <p class="paragraph-break" id="paragraphb_6007014"></p> 
<p class="verse paragraph" id="v6007014" data-cfiref="412">
   <span class="verse-num"><sup>14</sup></span>
<span class="verse-text">ነገም በየነገዳችሁ ትቀርባላችሁ፤ እግዚአብሔርም የሚለየው ነገድ በየወገኖቹ ይቀርባል፤ እግዚአብሔርም የሚለየው ወገን በየቤተ ሰቦቹ ይቀርባል፤ እግዚአብሔርም የሚለየው ቤተ ሰብ በየሰዉ ይቀርባል።</span>
</p>
  
<p class="verse" id="v6007015" data-cfiref="414">
   <span class="verse-num"><sup>15</sup></span>
<span class="verse-text">እርም የሆነውም ነገር የተገኘበት ሰው የእግዚአብሔርን ቃል ኪዳን አፍርሶአልና፥ በእስራኤልም ዘንድ በደል አድርጎአልና እርሱና ያለው ሁሉ በእሳት ይቃጠላሉ።</span>
</p>
 <p class="paragraph-break" id="paragraphb_6007016"></p> 
<p class="verse paragraph" id="v6007016" data-cfiref="418">
   <span class="verse-num"><sup>16</sup></span>
<span class="verse-text">ኢያሱም ማልዶ ተነሣ፥ እስራኤልንም በየነገዶቻቸው አቀረበ፤ የይሁዳም ነገድ ተለየ፤</span>
</p>
  
<p class="verse" id="v6007017" data-cfiref="420">
   <span class="verse-num"><sup>17</sup></span>
<span class="verse-text">የይሁዳንም ወገን አቀረበ የዛራንም ወገን ለየ፤ የዛራንም ወገን ሰዎች አቀረበ፤</span>
</p>
  
<p class="verse" id="v6007018" data-cfiref="422">
   <span class="verse-num"><sup>18</sup></span>
<span class="verse-text">ዘንበሪም ተለየ፤ የቤቱንም ሰዎች አቀረበ፤ ከይሁዳም ነገድ የሆነ የከርሚ ልጅ የዘንበሪ ልጅ የዛራ ልጅ አካን ተለየ።</span>
</p>
 <p class="paragraph-break" id="paragraphb_6007019"></p> 
<p class="verse paragraph" id="v6007019" data-cfiref="426">
   <span class="verse-num"><sup>19</sup></span>
<span class="verse-text">ኢያሱም አካንን፦ ልጄ ሆይ፥ ለእስራኤል አምላክ ለእግዚአብሔር ክብር ስጥ፥ ለእርሱም ተናዘዝ፤ ያደረግኸውንም ንገረኝ፤ አትሸሽገኝ አለው።</span>
</p>
 <p class="paragraph-break" id="paragraphb_6007020"></p> 
<p class="verse paragraph" id="v6007020" data-cfiref="430">
   <span class="verse-num"><sup>20</sup></span>
<span class="verse-text">አካንም መልሶ ኢያሱን፦ በእውነት የእስራኤልን አምላክ እግዚአብሔርን በድያለሁ እንዲህና እንዲህም አድርጌአለሁ።</span>
</p>
  
<p class="verse" id="v6007021" data-cfiref="432">
   <span class="verse-num"><sup>21</sup></span>
<span class="verse-text">በዘረፋ መካከል አንድ ያማረ የሰናዖር ካባ፥ ሁለት መቶም ሰቅል ብር፥ ሚዛኑም አምሳ ሰቅል የሆነ ወርቅ አይቼ ተመኘኋቸው፥ ወሰድኋቸውም፤ እነሆም፥ በድንኳኔ ውስጥ በመሬት ተሸሽገዋል፥ ብሩም ከሁሉ በታች ነው አለው።</span>
</p>
 <p class="paragraph-break" id="paragraphb_6007022"></p> 
<p class="verse paragraph" id="v6007022" data-cfiref="436">
   <span class="verse-num"><sup>22</sup></span>
<span class="verse-text">ኢያሱም መልክተኞች ሰደደ ወደ ድንኳኑም ሮጡ፤ እነሆም፥ በድንኳኑ ውስጥ ተሸሽጎ ነበር፥ ብሩም በበታቹ ነበረ።</span>
</p>
  
<p class="verse" id="v6007023" data-cfiref="438">
   <span class="verse-num"><sup>23</sup></span>
<span class="verse-text">ከድንኳኑም ውስጥ ወስደው ወደ ኢያሱና ወደ እስራኤል ልጆች ሁሉ አመጡት፤ በእግዚአብሔርም ፊት አኖሩት።</span>
</p>
 <p class="paragraph-break" id="paragraphb_6007024"></p> 
<p class="verse paragraph" id="v6007024" data-cfiref="442">
   <span class="verse-num"><sup>24</sup></span>
<span class="verse-text">ኢያሱና እስራኤል ሁሉ የዛራን ልጅ አካንን፥ ብሩንም፥ ካባውንም፥ ወርቁንም፥ ወንዶችና ሴቶች ልጆቹንም፥ በሬዎቹንም፥ አህያዎቹንም፥ በጎቹንም፥ ድንኳኑንም፥ ያለውንም ሁሉ ወስደው ወደ አኮር ሸለቆ አመጡአቸው።</span>
</p>
  
<p class="verse" id="v6007025" data-cfiref="444">
   <span class="verse-num"><sup>25</sup></span>
<span class="verse-text">ኢያሱም፦ ለምን አስጨነቅኸን? እግዚአብሔር ዛሬ ያስጨንቅሃል አለው፤ እስራኤልም ሁሉ በድንጋይ ወገሩት፤ በእሳትም አቃጠሉአቸው፥ በድንጋይም ወገሩአቸው።</span>
</p>
  
<p class="verse" id="v6007026" data-cfiref="446">
   <span class="verse-num"><sup>26</sup></span>
<span class="verse-text">በላዩም እስከ ዛሬ ድረስ ያለ ታላቅ የድንጋይ ክምር ከመሩ፤ እግዚአብሔርም ከቍጣው ትኵሳት ተመለሰ። ስለዚህም የዚያ ስፍራ ስም እስከ ዛሬ ድረስ የአኮር ሸለቆ ተብሎ ተጠራ።</span>
</p>


<h2 class="chapter" id="chapter_6008001">ምዕራፍ 8</h2>

<h3 class="paragraph-heading" id="paragraph_6008001">የጋይ ከተማ ተደመሰለ</h3>  <span class="chapter">8</span>
<p class="verse first-verse" id="v6008001" data-cfiref="454">
   <span class="verse-num"><sup>1</sup></span>
<span class="verse-text">እግዚአብሔርም ኢያሱን፦ አትፍራ፥ አትደንግጥ፤ ሰልፈኞችን ሁሉ ከአንተ ጋር ውሰድ፥ ተነሥተህም ወደ ጋይ ውጣ፤ እይ፥ የጋይን ንጉሥ ሕዝቡንም ከተማውንም ምድሩንም በእጅህ ሰጥቼሃለሁ።</span>
</p>
  
<p class="verse" id="v6008002" data-cfiref="456">
   <span class="verse-num"><sup>2</sup></span>
<span class="verse-text">በኢያሪኮና በንጉሥዋም እንዳደረግህ እንዲሁ በጋይና በንጉሥዋ ታደርጋለህ፤ ምርኮዋንና ከብትዋን ግን ለራሳችሁ ትዘርፋላችሁ፤ ከከተማይቱም በስተ ኋላ ድብቅ ጦር አስቀምጥ አለው።</span>
</p>
 <p class="paragraph-break" id="paragraphb_6008003"></p> 
<p class="verse paragraph" id="v6008003" data-cfiref="460">
   <span class="verse-num"><sup>3</sup></span>
<span class="verse-text">ኢያሱም ሰልፈኞቹም ሁሉ ወደ ጋይ ሊወጡ ተነሡ፤ ኢያሱም ጽኑዓን ኃያላን የሆኑትን ሠላሳ ሺህ ሰዎች መረጠ በሌሊትም ሰደዳቸው፥</span>
</p>
  
<p class="verse" id="v6008004" data-cfiref="462">
   <span class="verse-num"><sup>4</sup></span>
<span class="verse-text">እንዲህም ብሎ አዘዛቸው፦ እነሆ፥ ከከተማይቱ በስተ ኋላ ተደበቁ፤ ከከተማይቱ አትራቁ፥ ሁላችሁም ተዘጋጁ፤</span>
</p>
  
<p class="verse" id="v6008005" data-cfiref="464">
   <span class="verse-num"><sup>5</sup></span>
<span class="verse-text">እኔ ከእኔም ጋር ያለው ሕዝብ ሁሉ ወደ ከተማይቱ እንቀርባለን፤ እኛንም ሊገናኙ እንደ ፊተኛው በወጡ ጊዜ ከፊታቸው እንሸሻለን፤</span>
</p>
  
<p class="verse" id="v6008006" data-cfiref="466">
   <span class="verse-num"><sup>6</sup></span>
<span class="verse-text">አስቀድመን እንደ ሸሸን የምንሸሽ ይመስላቸዋልና ከከተማይቱ እስክናርቃቸው ድረስ ወጥተው ይከተሉናል፤ እኛም ከፊታቸው እንሸሻለን።</span>
</p>
  
<p class="verse" id="v6008007" data-cfiref="468">
   <span class="verse-num"><sup>7</sup></span>
<span class="verse-text">እናንተም ከተደበቃችሁበት ስፍራ ተነሡ፤ አምላካችሁም እግዚአብሔር እርስዋን በእጃችሁ አሳልፎ ይሰጣልና ከተማይቱን ያዙ።</span>
</p>
  
<p class="verse" id="v6008008" data-cfiref="470">
   <span class="verse-num"><sup>8</sup></span>
<span class="verse-text">በያዛችኋትም ጊዜ ከተማይቱን በእሳት አቃጥሉአት፤ እንደ እግዚአብሔር ቃል አድርጉ፤ እነሆ፥ አዝዣችኋለሁ።</span>
</p>
 <p class="paragraph-break" id="paragraphb_6008009"></p> 
<p class="verse paragraph" id="v6008009" data-cfiref="474">
   <span class="verse-num"><sup>9</sup></span>
<span class="verse-text">ኢያሱም ሰደዳቸው፤ ወደሚደበቁበትም ስፍራ ሄዱ፥ በጋይና በቤቴል መካከልም በጋይ በምዕራብ በኩል ተቀመጡ፤ ኢያሱ ግን በዚያች ሌሊት በሕዝቡ መካከል አደረ።</span>
</p>
 <p class="paragraph-break" id="paragraphb_6008010"></p> 
<p class="verse paragraph" id="v6008010" data-cfiref="478">
   <span class="verse-num"><sup>10</sup></span>
<span class="verse-text">ኢያሱም ማልዶ ተነሣ፥ ሕዝቡንም አሰለፈ፤ እርሱም የእስራኤልም ሽማግሌዎች ከሕዝቡ በፊት ወደ ጋይ ወጡ።</span>
</p>
  
<p class="verse" id="v6008011" data-cfiref="480">
   <span class="verse-num"><sup>11</sup></span>
<span class="verse-text">ከእርሱም ጋር የነበሩ ሰልፈኞች ሁሉ ወጥተው ቀረቡ፥ ወደ ከተማይቱም ፊት ደረሱ፥ በጋይም በሰሜን በኩል ሰፈሩ፤ በእነርሱና በጋይም መካከል ሸለቆ ነበረ።</span>
</p>
  
<p class="verse" id="v6008012" data-cfiref="482">
   <span class="verse-num"><sup>12</sup></span>
<span class="verse-text">አምስት ሺህ ያህል ሰዎችንም ወስዶ በቤቴልና በጋይ መካከል በከተማይቱም በምዕራብ በኩል ደብቆ አስቀመጣቸው።</span>
</p>
  
<p class="verse" id="v6008013" data-cfiref="484">
   <span class="verse-num"><sup>13</sup></span>
<span class="verse-text">በከተማይቱ በሰሜን በኩል የነበሩትን ሠራዊት ሁሉ በከተማይቱም በምዕራብ በኩል የተደበቁትን ሕዝብ አኖሩ፤ ኢያሱም በዚያች ሌሊት ወደ ሸለቆው መካከል ሄደ።</span>
</p>
 <p class="paragraph-break" id="paragraphb_6008014"></p> 
<p class="verse paragraph" id="v6008014" data-cfiref="488">
   <span class="verse-num"><sup>14</sup></span>
<span class="verse-text">የጋይም ንጉሥ ባየ ጊዜ የከተማይቱ ሰዎች ቸኵለው በማለዳ ተነሡ፤ እርሱና ሕዝቡም ሁሉ በተወሰነው ጊዜ በዓረባ ፊት ወዳለው ወደ አንድ ስፍራ እስራኤልን በሰልፍ ለመገናኘት ወጡ፤ ከከተማይቱ በስተ ኋላ ግን ድብቅ ጦር እንዳለ አያውቅም ነበር።</span>
</p>
  
<p class="verse" id="v6008015" data-cfiref="490">
   <span class="verse-num"><sup>15</sup></span>
<span class="verse-text">ኢያሱም እስራኤልም ሁሉ ድል የተነሡ መስለው ከፊታቸው በምድረ በዳው መንገድ ሸሹ።</span>
</p>
  
<p class="verse" id="v6008016" data-cfiref="492">
   <span class="verse-num"><sup>16</sup></span>
<span class="verse-text">በከተማይቱም የነበሩ ሰዎች ሁሉ ሊያሳድዱአቸው ተጠሩ፤ ኢያሱንም አሳደዱት፥ ከከተማይቱም እንዲርቁ አደረጓቸው።</span>
</p>
  
<p class="verse" id="v6008017" data-cfiref="494">
   <span class="verse-num"><sup>17</sup></span>
<span class="verse-text">በጋይና በቤቴልም ውስጥ እስራኤልን ለማሳደድ ያልወጣ ሰው አልነበረም፤ ከተማይቱንም ከፍተው ተዉ፥ እስራኤልንም አሳደዱት።</span>
</p>
 <p class="paragraph-break" id="paragraphb_6008018"></p> 
<p class="verse paragraph" id="v6008018" data-cfiref="498">
   <span class="verse-num"><sup>18</sup></span>
<span class="verse-text">እግዚአብሔር ኢያሱን፦ ጋይን በእጅህ አሳልፌ እሰጥሃለሁና በእጅህ ያለውን ጦር በላይዋ ዘርጋ አለው፤ ኢያሱም በእጁ ያለውን ጦር በከተማይቱ ላይ ዘረጋ።</span>
</p>
  
<p class="verse" id="v6008019" data-cfiref="500">
   <span class="verse-num"><sup>19</sup></span>
<span class="verse-text">የተደበቁትም ፈጥነው ከስፍራቸው ተነሡ፥ ኢያሱም እጁን በዘረጋ ጊዜ ሮጡ፥ ወደ ከተማይቱም ገብተው ያዙአት፤ ፈጥነውም ከተማይቱን በእሳት አቃጠሉአት።</span>
</p>
 <p class="paragraph-break" id="paragraphb_6008020"></p> 
<p class="verse paragraph" id="v6008020" data-cfiref="504">
   <span class="verse-num"><sup>20</sup></span>
<span class="verse-text">የጋይም ሰዎች ወደ ኋላቸው ዞረው የከተማይቱ ጢስ ወደ ሰማይ ሲወጣ አዩ፥ ወዲህና ወዲያም መሸሽ አልቻሉም፤ ወደ ምድረ በዳም የሸሹ ሕዝብ በሚያሳድዱአቸው ላይ ተመለሱ።</span>
</p>
  
<p class="verse" id="v6008021" data-cfiref="506">
   <span class="verse-num"><sup>21</sup></span>
<span class="verse-text">ኢያሱም እስራኤልም ሁሉ ተደብቀው የነበሩት ከተማይቱን እንደ ያዙ፥ የከተማይቱም ጢስ እንደ ተነሣ ባዩ ጊዜ ወደ ኋላ ተመልሰው የጋይን ሰዎች ገደሉ።</span>
</p>
  
<p class="verse" id="v6008022" data-cfiref="508">
   <span class="verse-num"><sup>22</sup></span>
<span class="verse-text">ሌሎቹም በላያቸው ከከተማይቱ ወጡ፤ የጋይም ሰዎች በእስራኤል መካከል ሆኑ፥ እስራኤልም ከበቡአቸው፤ አንድ እንኳ ሳይቀር ሳያመልጥም ገደሉአቸው።</span>
</p>
  
<p class="verse" id="v6008023" data-cfiref="510">
   <span class="verse-num"><sup>23</sup></span>
<span class="verse-text">የጋይንም ንጉሥ ሳይሞት ይዘው ወደ ኢያሱ አመጡት።</span>
</p>
 <p class="paragraph-break" id="paragraphb_6008024"></p> 
<p class="verse paragraph" id="v6008024" data-cfiref="514">
   <span class="verse-num"><sup>24</sup></span>
<span class="verse-text">እንዲህም ሆነ፤ እስራኤልን ሊያሳድዱ ሄደው የነበሩትን የጋይን ሰዎች ሁሉ በሜዳና በምድረ በዳ ከገደሉአቸው በኋላ፥ እነርሱም በሰይፍ ስለት እስኪያልቁ ድረስ ከወደቁ በኋላ፥ እስራኤል ሁሉ ወደ ጋይ ተመለሱ፥ በሰይፍም ስለት መቱአት።</span>
</p>
  
<p class="verse" id="v6008025" data-cfiref="516">
   <span class="verse-num"><sup>25</sup></span>
<span class="verse-text">በዚያም ቀን የወደቁት ሁሉ ወንድም ሴትም የጋይ ሰዎች ሁሉ አሥራ ሁለት ሺህ ነፍስ ነበሩ።</span>
</p>
  
<p class="verse" id="v6008026" data-cfiref="518">
   <span class="verse-num"><sup>26</sup></span>
<span class="verse-text">ኢያሱም በጋይ የሚኖሩትን ሁሉ ፈጽሞ እስኪያጠፋ ድረስ ጦር የዘረጋባትን እጁን አላጠፈም።</span>
</p>
  
<p class="verse" id="v6008027" data-cfiref="520">
   <span class="verse-num"><sup>27</sup></span>
<span class="verse-text">ነገር ግን እግዚአብሔር ኢያሱን እንዳዘዘው ቃል የዚያችን ከተማ ከብትና ምርኮ እስራኤል ለራሳቸው ዘረፉ።</span>
</p>
  
<p class="verse" id="v6008028" data-cfiref="522">
   <span class="verse-num"><sup>28</sup></span>
<span class="verse-text">ኢያሱም ጋይን አቃጠላት፥ እስከ ዛሬም ድረስ ድብድባና በረሃ ለዘላለም አደረጋት።</span>
</p>
  
<p class="verse" id="v6008029" data-cfiref="524">
   <span class="verse-num"><sup>29</sup></span>
<span class="verse-text">የጋይንም ንጉሥ እስከ ማታ ድረስ በዛፍ ላይ ሰቀለው፤ ፀሐይም በገባች ጊዜ ኢያሱ አዘዘ፥ ሬሳውንም ከዛፍ አወረዱት፥ በከተማይቱም በር አደባባይ ጣሉት፥ በላዩም እስከ ዛሬ ድረስ ያለውን ታላቅ የድንጋይ ክምር ከመሩበት።</span>
</p>
<h3 class="paragraph-heading" id="paragraph_6008030">ቃል ኪዳኑ በጌባል ተራራ ታደሰ</h3> <p class="paragraph-break" id="paragraphb_6008030"></p> 
<p class="verse paragraph" id="v6008030" data-cfiref="530">
   <span class="verse-num"><sup>30</sup></span>
<span class="verse-text">የዚያን ጊዜም ኢያሱ በጌባል ተራራ ላይ ለእስራኤል አምላክ ለእግዚአብሔር መሠዊያን ሠራ።</span>
</p>
  
<p class="verse" id="v6008031" data-cfiref="532">
   <span class="verse-num"><sup>31</sup></span>
<span class="verse-text">የእግዚአብሔር ባሪያ ሙሴ የእስራኤልን ልጆች እንዳዘዘ፥ በሙሴም ሕግ መጽሐፍ እንደ ተጻፈው፥ መሠዊያው ካልተወቀረና ብረት ካልነካው ድንጋይ ነበረ፤ በእርሱም ላይ ለእግዚአብሔር የሚቃጠለውን መሥዋዕት አቀረቡ፥ የደኅንነትንም መሥዋዕት ሠዉ።</span>
</p>
  
<p class="verse" id="v6008032" data-cfiref="534">
   <span class="verse-num"><sup>32</sup></span>
<span class="verse-text">የእስራኤልም ልጆች ሲያዩ በዚያ ስፍራ በድንጋዮቹ ላይ የሙሴን ሕግ ጻፈባቸው።</span>
</p>
  
<p class="verse" id="v6008033" data-cfiref="536">
   <span class="verse-num"><sup>33</sup></span>
<span class="verse-text">የእስራኤልንም ሕዝብ አስቀድሞ ይባርኩ ዘንድ የእግዚአብሔር ባሪያ ሙሴ እንዳዘዘ፥ እስራኤል ሁሉ፥ ሽማግሌዎቻቸውም፥ አለቆቻቸውም፥ ፈራጆቻቸውም፥ የአገሩ ልጆችም፥ መጻተኞችም፥ እኩሌቶቹ በገሪዛን ተራራ ፊት እኩሌቶቹም በጌባል ተራራ ፊት ሆነው፥ የእግዚአብሔርን ቃል ኪዳን ታቦት በተሸከሙት በሌዋውያን ካህናት ፊት ለፊት፥ በታቦቱም ፊት በወዲህና በወዲያ ቆመው ነበር።</span>
</p>
 <p class="paragraph-break" id="paragraphb_6008034"></p> 
<p class="verse paragraph" id="v6008034" data-cfiref="540">
   <span class="verse-num"><sup>34</sup></span>
<span class="verse-text">ከዚህም በኋላ በሕጉ መጽሐፍ እንደ ተጻፈ ሁሉ፥ የሕጉን ቃሎች ሁሉ በረከቱንና እርግማኑን አነበበ።</span>
</p>
  
<p class="verse" id="v6008035" data-cfiref="542">
   <span class="verse-num"><sup>35</sup></span>
<span class="verse-text">ኢያሱም በእስራኤል ጉባኤ ሁሉ በሴቶቹም በሕፃናቱም በመካከላቸውም በሚኖሩት መጻተኞች ፊት ሁሉን አነበበ እንጂ ሙሴ ካዘዘው አንዲት ቃል አላስቀረም።</span>
</p>


<h2 class="chapter" id="chapter_6009001">ምዕራፍ 9</h2>

<h3 class="paragraph-heading" id="paragraph_6009001">የገባዖን ሰዎች የፈጸሙት ማታለል</h3>  <span class="chapter">9</span>
<p class="verse first-verse" id="v6009001" data-cfiref="550">
   <span class="verse-num"><sup>1</sup></span>
<span class="verse-text">እንዲህም ሆነ፤ በዮርዳኖስ ማዶ በተራራማው በቈላውም በታላቁ ባሕር ዳር በሊባኖስም ፊት ለፊት የነበሩ ነገሥታት ሁሉ፥ ኬጢያዊ አሞራዊም ከነዓናዊም ፌርዛዊም ኤዊያዊም ኢያቡሳዊም፥ ይህን በሰሙ ጊዜ፥</span>
</p>
  
<p class="verse" id="v6009002" data-cfiref="552">
   <span class="verse-num"><sup>2</sup></span>
<span class="verse-text">ኢያሱንና እስራኤልን ሊወጉ አንድ ሆነው ተሰበሰቡ።</span>
</p>
 <p class="paragraph-break" id="paragraphb_6009003"></p> 
<p class="verse paragraph" id="v6009003" data-cfiref="556">
   <span class="verse-num"><sup>3</sup></span>
<span class="verse-text">የገባዖን ሰዎች ግን ኢያሱ በኢያሪኮና በጋይ ያደረገውን በሰሙ ጊዜ፥</span>
</p>
  
<p class="verse" id="v6009004" data-cfiref="558">
   <span class="verse-num"><sup>4</sup></span>
<span class="verse-text">እነርሱ ደግሞ ተንኰል አደረጉ፤ ለራሳቸውም ስንቅ ያዙ፥ በአህዮቻቸውም ላይ አሮጌ ዓይበትና ያረጀና የተቀደደ የተጠቀመም የጠጅ አቁማዳ ጫኑ።</span>
</p>
  
<p class="verse" id="v6009005" data-cfiref="560">
   <span class="verse-num"><sup>5</sup></span>
<span class="verse-text">ያረጀ የተጠቀመም ጫማ በእግራቸው አደረጉ አሮጌም ልብስ ለበሱ፤ ለስንቅም የያዙት እንጀራ ሁሉ የደረቀና የሻገተ ነበረ።</span>
</p>
  
<p class="verse" id="v6009006" data-cfiref="562">
   <span class="verse-num"><sup>6</sup></span>
<span class="verse-text">ኢያሱም ወደ ሰፈረበት ወደ ጌልገላ ሄደው ለእርሱና ለእስራኤል ሰዎች፦ ከሩቅ አገር መጥተናል፤ አሁንም ከእኛ ጋር ኪዳን አድርጉ አሉ።</span>
</p>
 <p class="paragraph-break" id="paragraphb_6009007"></p> 
<p class="verse paragraph" id="v6009007" data-cfiref="566">
   <span class="verse-num"><sup>7</sup></span>
<span class="verse-text">የእስራኤልም ሰዎች ኤዊያውያንን፦ ምናልባት በመካከላችን የምትቀመጡ እንደ ሆነ እንዴትስ ከእናንተ ጋር ቃል ኪዳን እናደርጋለን? አሉአቸው።</span>
</p>
 <p class="paragraph-break" id="paragraphb_6009008"></p> 
<p class="verse paragraph" id="v6009008" data-cfiref="570">
   <span class="verse-num"><sup>8</sup></span>
<span class="verse-text">ኢያሱንም፦ እኛ ባሪያዎችህ ነን አሉት። ኢያሱም፦ እናንተ እነማን ናችሁ? ከወዴትስ መጣችሁ? አላቸው።</span>
</p>
 <p class="paragraph-break" id="paragraphb_6009009"></p> 
<p class="verse paragraph" id="v6009009" data-cfiref="574">
   <span class="verse-num"><sup>9</sup></span>
<span class="verse-text">እነርሱም አሉት፦ ከአምላክህ ከእግዚአብሔር ስም የተነሣ እጅግ ከራቀ አገር ባሪያዎችህ መጥተናል፤ ዝናውንም፥ በግብፅም ያደረገውን ሁሉ፥</span>
</p>
  
<p class="verse" id="v6009010" data-cfiref="576">
   <span class="verse-num"><sup>10</sup></span>
<span class="verse-text">በዮርዳኖስ ማዶም በነበሩት በሁለቱ በአሞራውያን ነገሥታት በሐሴቦን ንጉሥ በሴዎን በአስታሮትም በነበረው በባሳን ንጉሥ በዐግ ያደረገውን ሁሉ ሰምተናል።</span>
</p>
  
<p class="verse" id="v6009011" data-cfiref="578">
   <span class="verse-num"><sup>11</sup></span>
<span class="verse-text">ሽማግሌዎቻችንም በምድራችንም የሚኖሩት ሁሉ፦ ለመንገድ ስንቅ በእጃችሁ ያዙ፥ ልትገናኙአቸውም ሂዱ። እኛ ባሪያዎቻችሁ ነን፤ አሁንም ከእኛ ጋር ቃል ኪዳን አድርጉ በሉአቸው አሉን።</span>
</p>
  
<p class="verse" id="v6009012" data-cfiref="580">
   <span class="verse-num"><sup>12</sup></span>
<span class="verse-text">ወደ እናንተ ለመምጣት በተነሣንበት ቀን ይህን እንጀራ ትኩሱን ለስንቅ ከቤታችን ወሰድነው፤ አሁንም እነሆ፥ ደርቆአል፥ ሻግቶአልም።</span>
</p>
  
<p class="verse" id="v6009013" data-cfiref="582">
   <span class="verse-num"><sup>13</sup></span>
<span class="verse-text">እነዚህም የጠጅ አቁማዳዎች አዲስ ሳሉ ሞላንባቸው፤ እነሆም፥ ተቀድደዋል፤ መንገዳችንም እጅግ ስለ ራቀብን እነዚህ ልብሶቻችንና ጫማዎቻችን አርጅተዋል።</span>
</p>
 <p class="paragraph-break" id="paragraphb_6009014"></p> 
<p class="verse paragraph" id="v6009014" data-cfiref="586">
   <span class="verse-num"><sup>14</sup></span>
<span class="verse-text">ሰዎቹም ከስንቃቸው ወሰዱ፥ እግዚአብሔርንም አልጠየቁም።</span>
</p>
  
<p class="verse" id="v6009015" data-cfiref="588">
   <span class="verse-num"><sup>15</sup></span>
<span class="verse-text">ኢያሱም ከእነርሱ ጋር ሰላም አደረገ፥ በሕይወት እንዲተዋቸውም ከእነርሱ ጋር ቃል ኪዳን አደረገ፤ የማኅበሩም አለቆች ማሉላቸው።</span>
</p>
 <p class="paragraph-break" id="paragraphb_6009016"></p> 
<p class="verse paragraph" id="v6009016" data-cfiref="592">
   <span class="verse-num"><sup>16</sup></span>
<span class="verse-text">ከእነርሱም ጋር ቃል ኪዳን ካደረጉ ከሦስት ቀን በኋላ ጎረቤቶቻቸው እንደ ሆኑ በመካከላቸውም እንደ ኖሩ ሰሙ።</span>
</p>
  
<p class="verse" id="v6009017" data-cfiref="594">
   <span class="verse-num"><sup>17</sup></span>
<span class="verse-text">የእስራኤልም ልጆች ተጕዘው በሦስተኛው ቀን ወደ ከተሞቻቸው መጡ፤ የከተሞቻቸውም ስም ገባዖን፥ ከፊራ፥ ብኤሮት፥ ቂርያትይዓሪም ነበረ።</span>
</p>
  
<p class="verse" id="v6009018" data-cfiref="596">
   <span class="verse-num"><sup>18</sup></span>
<span class="verse-text">የሕዝቡም አለቆች በእስራኤል አምላክ በእግዚአብሔር ስለ ማሉላቸው የእስራኤል ልጆች አልመቱአቸውም። ማኅበሩም ሁሉ በአለቆቹ ላይ አጕረመረሙ።</span>
</p>
  
<p class="verse" id="v6009019" data-cfiref="598">
   <span class="verse-num"><sup>19</sup></span>
<span class="verse-text">አለቆቹም ሁሉ ለማኅበሩ ሁሉ፦ በእስራኤል አምላክ በእግዚአብሔር ምለንላቸዋል፤ ስለዚህም እንነካቸው ዘንድ አይገባንም።</span>
</p>
  
<p class="verse" id="v6009020" data-cfiref="600">
   <span class="verse-num"><sup>20</sup></span>
<span class="verse-text">ስለ ማልንላቸው መሓላ ቍጣ እንዳይወርድብን ይህን እናድርግባቸው፥ በሕይወትም እንተዋቸው አሉአቸው።</span>
</p>
  
<p class="verse" id="v6009021" data-cfiref="602">
   <span class="verse-num"><sup>21</sup></span>
<span class="verse-text">አለቆቹም፦ በሕይወት ይኑሩ አሉአቸው፤ አለቆቹም እንደ ተናገሩአቸው ለማኅበሩ ሁሉ እንጨት ቆራጮች ውኃም ቀጂዎች ሆኑ።</span>
</p>
 <p class="paragraph-break" id="paragraphb_6009022"></p> 
<p class="verse paragraph" id="v6009022" data-cfiref="606">
   <span class="verse-num"><sup>22</sup></span>
<span class="verse-text">ኢያሱም ጠርቶ፦ እናንተ በመካከላችን ስትኖሩ፦ ከእናንተ እጅግ የራቅን ነን ብላችሁ ለምን አታለላችሁን?</span>
</p>
  
<p class="verse" id="v6009023" data-cfiref="608">
   <span class="verse-num"><sup>23</sup></span>
<span class="verse-text">አሁንም የተረገማችሁ ናችሁ፤ ለአምላኬም ቤት እንጨት ቈራጭ ውኃም ቀጂ የሆነ ባሪያ ከእናንተ ለዘላለም አይጠፋም አላቸው።</span>
</p>
 <p class="paragraph-break" id="paragraphb_6009024"></p> 
<p class="verse paragraph" id="v6009024" data-cfiref="612">
   <span class="verse-num"><sup>24</sup></span>
<span class="verse-text">መልሰውም ኢያሱን፦ እኛ ባሪያዎችህ ምድሪቱን ሁሉ ይሰጣችሁ ዘንድ፥ በእርስዋም የሚኖሩትን ሁሉ ከፊታችሁ ያጠፋ ዘንድ አምላክህ እግዚአብሔር ባሪያውን ሙሴን እንዳዘዘ በእውነት ሰምተናል፥ ስለዚህም ከእናንተ የተነሣ ስለ ነፍሳችን እጅግ ፈራን፥ ይህንንም ነገር አድርገናል።</span>
</p>
  
<p class="verse" id="v6009025" data-cfiref="614">
   <span class="verse-num"><sup>25</sup></span>
<span class="verse-text">አሁንም፥ እነሆ፥ በእጅህ ውስጥ ነን፤ ለዓይንህም መልካምና ቅን የመሰለውን ነገር አድርግብን አሉት።</span>
</p>
 <p class="paragraph-break" id="paragraphb_6009026"></p> 
<p class="verse paragraph" id="v6009026" data-cfiref="618">
   <span class="verse-num"><sup>26</sup></span>
<span class="verse-text">እንዲሁም አደረገባቸው፥ ከእስራኤልም ልጆች እጅ አዳናቸው፥ አልገደሉአቸውምም።</span>
</p>
  
<p class="verse" id="v6009027" data-cfiref="620">
   <span class="verse-num"><sup>27</sup></span>
<span class="verse-text">በዚያም ቀን ኢያሱ ለማኅበሩ በመረጠውም ስፍራ እስከ ዛሬ ድረስ ለእግዚአብሔር መሠዊያ እንጨት ቈራጮች ውኃም ቀጂዎች አደረጋቸው።</span>
</p>


<h2 class="chapter" id="chapter_6010001">ምዕራፍ 10</h2>

<h3 class="paragraph-heading" id="paragraph_6010001">ፀሐይ ቆመች</h3>  <span class="chapter">10</span>
<p class="verse first-verse" id="v6010001" data-cfiref="628">
   <span class="verse-num"><sup>1</sup></span>
<span class="verse-text">እንዲህም ሆነ፤ የኢየሩሳሌም ንጉሥ አዶኒጼዴቅ ኢያሱ ጋይን እንደ ያዘ ፈጽሞም እንዳጠፋት፥ በኢያሪኮና በንጉሥዋም ያደረገውን እንዲሁ በጋይና በንጉሥዋ እንዳደረገ፥ የገባዖንም ሰዎች ከእስራኤል ጋር ሰላም እንዳደረጉ በመካከላቸውም እንደ ሆኑ በሰማ ጊዜ፥</span>
</p>
  
<p class="verse" id="v6010002" data-cfiref="630">
   <span class="verse-num"><sup>2</sup></span>
<span class="verse-text">ገባዖን ከመንግሥታት ከተሞች እንደ አንዲቱ ታላቅ ከተማ ስለ ሆነች፥ ከጋይም ስለ በለጠች፥ ሰዎችዋም ሁሉ ኃያላን ስለ ነበሩ፥ እጅግ ፈራ።</span>
</p>
  
<p class="verse" id="v6010003" data-cfiref="632">
   <span class="verse-num"><sup>3</sup></span>
<span class="verse-text">ስለዚህም የኢየሩሳሌም ንጉሥ አዶኒጼዴቅ ወደ ኬብሮን ንጉሥ ወደ ሆሃም፥ ወደ የርሙት ንጉሥም ወደ ጲርአም፥ ወደ ለኪሶ ንጉሥም ወደ ያፊዓ፥ ወደ አዶላም ንጉሥም ወደ ዳቤር ልኮ፦ ወደ እኔ ውጡ፥</span>
</p>
  
<p class="verse" id="v6010004" data-cfiref="634">
   <span class="verse-num"><sup>4</sup></span>
<span class="verse-text">ከኢያሱና ከእስራኤልም ልጆች ጋር ሰላም አድርገዋልና ገባዖንን ለመምታት አግዙኝ አለ።</span>
</p>
 <p class="paragraph-break" id="paragraphb_6010005"></p> 
<p class="verse paragraph" id="v6010005" data-cfiref="638">
   <span class="verse-num"><sup>5</sup></span>
<span class="verse-text">አምስቱም የአሞራውያን ነገሥታት፥ የኢየሩሳሌም ንጉሥ፥ የኬብሮን ንጉሥ፥ የየርሙት ንጉሥ፥ የለኪሶ ንጉሥ፥ የአዶላም ንጉሥ፥ ከሠራዊቶቻቸው ሁሉ ጋር ተሰብስበው ወጡ፥ ከገባዖንም ጋር ሊጋጠሙ ከበቡአት።</span>
</p>
 <p class="paragraph-break" id="paragraphb_6010006"></p> 
<p class="verse paragraph" id="v6010006" data-cfiref="642">
   <span class="verse-num"><sup>6</sup></span>
<span class="verse-text">የገባዖንም ሰዎች ኢያሱ ወደ ሰፈረበት ወደ ጌልገላ ልከው፦ ባሪያዎችህን ለመርዳት እጅህን አትመልስ፤ በተራራማው አገር የሚኖሩ የአሞራውያን ነገሥታት ሁሉ ተሰብስበውብናልና ፈጥነህ ወደ እኛ ውጣ አድነንም እርዳንም አሉት።</span>
</p>
 <p class="paragraph-break" id="paragraphb_6010007"></p> 
<p class="verse paragraph" id="v6010007" data-cfiref="646">
   <span class="verse-num"><sup>7</sup></span>
<span class="verse-text">ኢያሱም ከእርሱም ጋር የነበሩ ሰልፈኞች ሁሉ ጽኑዓን ኃያላኑም ሁሉ ከጌልገላ ወጡ።</span>
</p>
  
<p class="verse" id="v6010008" data-cfiref="648">
   <span class="verse-num"><sup>8</sup></span>
<span class="verse-text">እግዚአብሔርም ኢያሱን፦ በእጅህ አሳልፌ ሰጥቼአቸዋለሁና አትፍራቸው፤ ከእነርሱም አንድ ሰው የሚቋቋምህ የለም አለው።</span>
</p>
 <p class="paragraph-break" id="paragraphb_6010009"></p> 
<p class="verse paragraph" id="v6010009" data-cfiref="652">
   <span class="verse-num"><sup>9</sup></span>
<span class="verse-text">ኢያሱም ከጌልገላ ሌሊቱን ሁሉ ገሥግሦ በድንገት መጣባቸው።</span>
</p>
  
<p class="verse" id="v6010010" data-cfiref="654">
   <span class="verse-num"><sup>10</sup></span>
<span class="verse-text">እግዚአብሔርም በእስራኤል ፊት አስደነገጣቸው፤ በገባዖንም ታላቅ መምታት መታቸው፥ በቤትሖሮንም ዐቀበት በመንገድ አሳደዳቸው፥ እስከ ዓዜቃና እስከ መቄዳ ድረስ መታቸው።</span>
</p>
  
<p class="verse" id="v6010011" data-cfiref="656">
   <span class="verse-num"><sup>11</sup></span>
<span class="verse-text">ከእስራኤልም ልጆች ፊት እየሸሹ በቤትሖሮን ቍልቍለት ሲወርዱ፥ ወደ ዓዜቃ እስኪደርሱ ድረስ እግዚአብሔር ከሰማይ ታላላቅ የበረዶ ድንጋይ አወረደባቸውና ሞቱ፤ የእስራኤል ልጆች በሰይፍ ከገደሉአቸው ይልቅ በበረዶ ድንጋይ የሞቱት በለጡ።</span>
</p>
 <p class="paragraph-break" id="paragraphb_6010012"></p> 
<p class="verse paragraph" id="v6010012" data-cfiref="660">
   <span class="verse-num"><sup>12</sup></span>
<span class="verse-text">እግዚአብሔርም በእስራኤል ልጆች እጅ አሞራውያንን አሳልፎ በሰጠ ቀን ኢያሱ እግዚአብሔርን ተናገረ፤ በእስራኤልም ፊት እንዲህ አለ፦ በገባዖን ላይ ፀሐይ ትቁም፥ በኤሎንም ሸለቆ ጨረቃ፤</span>
</p>
  
<p class="verse" id="v6010013" data-cfiref="662">
   <span class="verse-num"><sup>13</sup></span>
<span class="verse-text">ሕዝቡም ጠላቶቻቸውን እስኪበቀሉ ድረስ ፀሐይ ቆመ፥ ጨረቃም ዘገየ። ይህስ በያሻር መጽሐፍ የተጻፈ አይደለምን? ፀሐይም በሰማይ መካከል ዘገየ፥ አንድ ቀንም ሙሉ ያህል ለመግባት አልቸኰለም።</span>
</p>
  
<p class="verse" id="v6010014" data-cfiref="664">
   <span class="verse-num"><sup>14</sup></span>
<span class="verse-text">እግዚአብሔር ለእስራኤል ይዋጋ ነበርና እግዚአብሔር የሰውን ቃል የሰማበት እንደዚያ ያለ ቀን ከዚያም በፊት ከዚያም በኋላ አልነበረም።</span>
</p>
  
<p class="verse" id="v6010015" data-cfiref="666">
   <span class="verse-num"><sup>15</sup></span>
<span class="verse-text">ኢያሱም ከእርሱም ጋር እስራኤል ሁሉ ወደ ሰፈራቸው ወደ ጌልገላ ተመለሱ።</span>
</p>
<h3 class="paragraph-heading" id="paragraph_6010016">አምስቱ የአሞራውያን ነገስታት ተገደሉ</h3> <p class="paragraph-break" id="paragraphb_6010016"></p> 
<p class="verse paragraph" id="v6010016" data-cfiref="672">
   <span class="verse-num"><sup>16</sup></span>
<span class="verse-text">እነዚህም አምስት ነገሥታት ሸሽተው በመቄዳ ዋሻ ተሸሸጉ።</span>
</p>
  
<p class="verse" id="v6010017" data-cfiref="674">
   <span class="verse-num"><sup>17</sup></span>
<span class="verse-text">ለኢያሱም፦ አምስቱ ነገሥታት በመቄዳ ዋሻ ተሸሽገው ተገኙ ብለው ነገሩት።</span>
</p>
  
<p class="verse" id="v6010018" data-cfiref="676">
   <span class="verse-num"><sup>18</sup></span>
<span class="verse-text">ኢያሱም እንዲህ አለ፦ ወደ ዋሻው አፍ ታላላቅ ድንጋይ አንከባልላችሁ፥ ይጠብቁአቸው ዘንድ ሰዎችን በዚያ አኑሩ፤</span>
</p>
  
<p class="verse" id="v6010019" data-cfiref="678">
   <span class="verse-num"><sup>19</sup></span>
<span class="verse-text">እናንተ ግን አትዘግዩ፥ ጠላቶቻችሁንም አባርሩአቸው፥ በኋላም ያሉትን ግደሉ፤ አምላካችሁም እግዚአብሔር በእጃችሁ አሳልፎ ሰጥቶአቸዋልና ወደ ከተሞቻቸው እንዳይገቡ ከልክሉአቸው አለ።</span>
</p>
 <p class="paragraph-break" id="paragraphb_6010020"></p> 
<p class="verse paragraph" id="v6010020" data-cfiref="682">
   <span class="verse-num"><sup>20</sup></span>
<span class="verse-text">እስኪጠፉም ድረስ ኢያሱና የእስራኤል ልጆች በታላቅ መምታት መምታታቸውን በፈጸሙ ጊዜ፥ ከእነርሱም ያመለጡት ወደ ተመሸገ ከተማ በገቡ ጊዜ፥</span>
</p>
  
<p class="verse" id="v6010021" data-cfiref="684">
   <span class="verse-num"><sup>21</sup></span>
<span class="verse-text">ሕዝብ ሁሉ ኢያሱ ወደ ሰፈረበት ወደ መቄዳ በደኅና ተመለሱ፤ በእስራኤል ልጆች ላይ ምላሱን ማንቀሳቀስ የደፈረ ማንም ሰው የለም።</span>
</p>
 <p class="paragraph-break" id="paragraphb_6010022"></p> 
<p class="verse paragraph" id="v6010022" data-cfiref="688">
   <span class="verse-num"><sup>22</sup></span>
<span class="verse-text">ኢያሱም፦ የዋሻውን አፍ ክፈቱ፥ እነዚያንም አምስት ነገሥታት ከዋሻው ወደ እኔ አውጡአቸው አለ።</span>
</p>
  
<p class="verse" id="v6010023" data-cfiref="690">
   <span class="verse-num"><sup>23</sup></span>
<span class="verse-text">እንዲህም አደረጉ፤ አምስቱንም ነገሥታት፥ የኢየሩሳሌምን ንጉሥ የኬብሮንንም ንጉሥ የየርሙትንም ንጉሥ የለኪሶንም ንጉሥ የኦዶላምንም ንጉሥ፥ ከዋሻው ወደ እርሱ አወጡአቸው።</span>
</p>
  
<p class="verse" id="v6010024" data-cfiref="692">
   <span class="verse-num"><sup>24</sup></span>
<span class="verse-text">እነዚያንም ነገሥታት ወደ ኢያሱ ባወጡአቸው ጊዜ ኢያሱ የእስራኤልን ሰዎች ሁሉ ጠራ፥ ከእርሱም ጋር የሄዱትን የሰልፈኞች አለቆች፦ ቅረቡ፥ በእነዚህም ነገሥታት አንገት ላይ እግራችሁን አኑሩ አላቸው። ቀረቡም በአንገታቸውም ላይ እግራቸውን አኖሩ።</span>
</p>
 <p class="paragraph-break" id="paragraphb_6010025"></p> 
<p class="verse paragraph" id="v6010025" data-cfiref="696">
   <span class="verse-num"><sup>25</sup></span>
<span class="verse-text">ኢያሱም፦ እግዚአብሔር በምትወጉአቸው በጠላቶቻችሁ ሁሉ ላይ እንዲሁ ያደርጋልና አትፍሩ፥ አትደንግጡ፤ ጽኑ፥ አይዞአችሁ አላቸው።</span>
</p>
  
<p class="verse" id="v6010026" data-cfiref="698">
   <span class="verse-num"><sup>26</sup></span>
<span class="verse-text">ከዚህም በኋላ መትተው ገደሉአቸው፥ በአምስቱም ዛፎች ላይ ሰቀሉአቸው፤ እስከ ማታም ድረስ በዛፎቹ ተሰቅለው ቈዩ።</span>
</p>
 <p class="paragraph-break" id="paragraphb_6010027"></p> 
<p class="verse paragraph" id="v6010027" data-cfiref="702">
   <span class="verse-num"><sup>27</sup></span>
<span class="verse-text">ፀሐይም ልትገባ በቀረበች ጊዜ ኢያሱ አዘዘ፥ ከዛፎችም አወረዱአቸው፥ ተሸሽገውም በነበሩበት ዋሻ ጣሉአቸው፥ እስከ ዛሬም ድረስ በዋሻው አፍ ታላላቅ ድንጋይ ተደርጎአል።</span>
</p>
 <p class="paragraph-break" id="paragraphb_6010028"></p> 
<p class="verse paragraph" id="v6010028" data-cfiref="706">
   <span class="verse-num"><sup>28</sup></span>
<span class="verse-text">በዚያም ቀን ኢያሱ መቄዳን ያዛት፥ እርስዋንና ንጉሥዋንም በሰይፍ ስለት መታ፤ በእርስዋም ያሉትን ነፍሳት ሁሉ ፈጽሞ አጠፋቸው፥ ከእነርሱም አንዱን ስንኳ አላስቀረም፤ በኢያሪኮም ንጉሥ እንዳደረገ በመቄዳ ንጉሥ አደረገ።</span>
</p>
<h3 class="paragraph-heading" id="paragraph_6010029">የደቡብ ከተሞች መያዝ</h3> <p class="paragraph-break" id="paragraphb_6010029"></p> 
<p class="verse paragraph" id="v6010029" data-cfiref="712">
   <span class="verse-num"><sup>29</sup></span>
<span class="verse-text">ኢያሱም ከእርሱም ጋር እስራኤል ሁሉ ከመቄዳ ወደ ልብና አለፉ፥ ልብናንም ወጉ።</span>
</p>
  
<p class="verse" id="v6010030" data-cfiref="714">
   <span class="verse-num"><sup>30</sup></span>
<span class="verse-text">እግዚአብሔርም እርስዋንና ንጉሥዋን በእስራኤል እጅ አሳልፎ ሰጠ፤ እርስዋንም በእርስዋም ያሉትን ነፍሳት ሁሉ በሰይፍ ስለት መታ፥ በእርስዋም አንዱን ስንኳ አላስቀረም፤ በኢያሪኮም ንጉሥ እንዳደረገው በልብና ንጉሥ አደረገ።</span>
</p>
 <p class="paragraph-break" id="paragraphb_6010031"></p> 
<p class="verse paragraph" id="v6010031" data-cfiref="718">
   <span class="verse-num"><sup>31</sup></span>
<span class="verse-text">ኢያሱም ከእርሱም ጋር እስራኤል ሁሉ ከልብና ወደ ለኪሶ አለፉ፥ ከበቡአትም፥ ወጉአትም።</span>
</p>
  
<p class="verse" id="v6010032" data-cfiref="720">
   <span class="verse-num"><sup>32</sup></span>
<span class="verse-text">እግዚአብሔርም ለኪሶን በእስራኤል እጅ አሳልፎ ሰጣት፥ በሁለተኛውም ቀን ያዙአት፤ በልብናም እንዳደረጉት ሁሉ፥ እርስዋን በእርስዋም ያሉትን ነፍሳት ሁሉ በሰይፍ ስለት መቱአቸው።</span>
</p>
  
<p class="verse" id="v6010033" data-cfiref="722">
   <span class="verse-num"><sup>33</sup></span>
<span class="verse-text">በዚያን ጊዜም የጌዝር ንጉሥ ሆራም ለኪሶን ለመርዳት ወጣ፤ ኢያሱም አንድ ስንኳ ሳይቀር እርሱንና ሕዝቡን መታ።</span>
</p>
 <p class="paragraph-break" id="paragraphb_6010034"></p> 
<p class="verse paragraph" id="v6010034" data-cfiref="726">
   <span class="verse-num"><sup>34</sup></span>
<span class="verse-text">ኢያሱም ከእርሱም ጋር እስራኤል ሁሉ ከለኪሶ ወደ ኦዶላም አለፉ፥ ከበቡአትም፥ ወጉአትም፤</span>
</p>
  
<p class="verse" id="v6010035" data-cfiref="728">
   <span class="verse-num"><sup>35</sup></span>
<span class="verse-text">በዚያም ቀን ያዙአት፥ በሰይፍም ስለት መቱአት፤ በለኪሶም እንዳደረገው ሁሉ፥ በእርስዋ ያሉትን ነፍሳት ሁሉ በዚያ ቀን ፈጽሞ አጠፋ።</span>
</p>
 <p class="paragraph-break" id="paragraphb_6010036"></p> 
<p class="verse paragraph" id="v6010036" data-cfiref="732">
   <span class="verse-num"><sup>36</sup></span>
<span class="verse-text">ኢያሱም ከእርሱም ጋር እስራኤል ሁሉ ከኦዶላም ወደ ኬብሮን ወጡ፥ ወጉአትም፥ ያዙአትም፤</span>
</p>
  
<p class="verse" id="v6010037" data-cfiref="734">
   <span class="verse-num"><sup>37</sup></span>
<span class="verse-text">እርስዋንም ንጉሥዋንም ከተሞችዋንም ሁሉ በእርስዋም ያሉትን ነፍሳት ሁሉ በሰይፍ ስለት መቱ፤ በኦዶላም እንዳደረገው ሁሉ ማንንም አላስቀረም፤ እርስዋንም በእርስዋም ያሉትን ነፍሳት ሁሉ ፈጽሞ አጠፋ።</span>
</p>
 <p class="paragraph-break" id="paragraphb_6010038"></p> 
<p class="verse paragraph" id="v6010038" data-cfiref="738">
   <span class="verse-num"><sup>38</sup></span>
<span class="verse-text">ኢያሱም ከእርሱም ጋር እስራኤል ሁሉ ወደ ዳቤር ተመለሱ፥ ወጉአትም፥</span>
</p>
  
<p class="verse" id="v6010039" data-cfiref="740">
   <span class="verse-num"><sup>39</sup></span>
<span class="verse-text">እርስዋንም ንጉሥዋንም ከተሞችዋንም ያዙ፤ በሰይፍም ስለት መቱአቸው፥ በእነርሱም ውስጥ ያሉትን ነፍሳት ሁሉ ፈጽመው አጠፉ፤ ማንንም አላስቀረም፤ በኬብሮን፥ ደግሞ በልብናና በንጉሥዋ እንዳደረገው እንዲሁ በዳቤርና በንጉሥዋ አደረገ።</span>
</p>
 <p class="paragraph-break" id="paragraphb_6010040"></p> 
<p class="verse paragraph" id="v6010040" data-cfiref="744">
   <span class="verse-num"><sup>40</sup></span>
<span class="verse-text">እንዲሁም ኢያሱ ምድሪቱን ሁሉ ተራራማውን አገር ደቡቡንም ቈላውንም ቍልቍለቱንም ነገሥታቶቻቸውንም ሁሉ መታ፤ ማንንም አላስቀረም፤ የእስራኤል አምላክ እግዚአብሔር እንዳዘዘውም ነፍስ ያለበትን ሁሉ ፈጽሞ አጠፋ።</span>
</p>
  
<p class="verse" id="v6010041" data-cfiref="746">
   <span class="verse-num"><sup>41</sup></span>
<span class="verse-text">ኢያሱም ከቃዴስ በርኔ እስከ ጋዛ ድረስ የጎሶምንም ምድር ሁሉ እስከ ገባዖን ድረስ መታ።</span>
</p>
  
<p class="verse" id="v6010042" data-cfiref="748">
   <span class="verse-num"><sup>42</sup></span>
<span class="verse-text">የእስራኤልም አምላክ እግዚአብሔር ለእስራኤል ስለ ተዋጋላቸው ኢያሱ እነዚህን ነገሥታት ሁሉ ምድራቸውንም በአንድ ጊዜ ያዘ።</span>
</p>
 <p class="paragraph-break" id="paragraphb_6010043"></p> 
<p class="verse paragraph" id="v6010043" data-cfiref="752">
   <span class="verse-num"><sup>43</sup></span>
<span class="verse-text">ኢያሱም ከእርሱም ጋር እስራኤል ሁሉ ወደ ሰፈሩ ወደ ጌልገላ ተመለሱ።</span>
</p>


<h2 class="chapter" id="chapter_6011001">ምዕራፍ 11</h2>

<h3 class="paragraph-heading" id="paragraph_6011001">የሰሜን ነገስታት ድል መሆን</h3>  <span class="chapter">11</span>
<p class="verse first-verse" id="v6011001" data-cfiref="760">
   <span class="verse-num"><sup>1</sup></span>
<span class="verse-text">እንዲህም ሆነ፤ የአሶር ንጉሥ ኢያቢስ ይህን በሰማ ጊዜ ወደ ማዶን ንጉሥ ወደ ዮባብ፥ ወደ ሺምሮንም ንጉሥ፥ ወደ አዚፍም ንጉሥ፥</span>
</p>
  
<p class="verse" id="v6011002" data-cfiref="762">
   <span class="verse-num"><sup>2</sup></span>
<span class="verse-text">በሰሜንም በተራራማው አገር፥ በኪኔሬትም ደቡብ በዓረባ፥ በቈላውም፥ በምዕራብም በኩል ባለ በዶር ኮረብታ ወደ ነበሩ ነገሥታት፥</span>
</p>
  
<p class="verse" id="v6011003" data-cfiref="764">
   <span class="verse-num"><sup>3</sup></span>
<span class="verse-text">በምሥራቅና በምዕራብም ወዳለው ወደ ከነዓናዊው፥ ወደ አሞራዊውም፥ ወደ ኬጢያዊውም፥ ወደ ፌርዛዊውም፥ በተራራማውም አገር ወዳለው ወደ ኢያቡሳዊው፥ ከአርሞንዔምም በታች በምጽጳ ወዳለው ወደ ኤዊያዊው ላከ።</span>
</p>
  
<p class="verse" id="v6011004" data-cfiref="766">
   <span class="verse-num"><sup>4</sup></span>
<span class="verse-text">እነዚህም ከሠራዊቶቻቸው ሁሉ ከእጅግም ብዙ ፈረሰኞችና ሠረገሎች ጋር ወጡ፤ በባሕር ዳርም እንዳለ አሸዋ ብዙ ሕዝብ ነበረ።</span>
</p>
  
<p class="verse" id="v6011005" data-cfiref="768">
   <span class="verse-num"><sup>5</sup></span>
<span class="verse-text">እነዚህም ነገሥታት ሁሉ ተሰብስበው እስራኤልን ለመውጋት መጥተው በማሮን ውኃ አጠገብ አንድ ሆነው ሰፈሩ።</span>
</p>
 <p class="paragraph-break" id="paragraphb_6011006"></p> 
<p class="verse paragraph" id="v6011006" data-cfiref="772">
   <span class="verse-num"><sup>6</sup></span>
<span class="verse-text">እግዚአብሔርም ኢያሱን፦ ነገ በዚህ ጊዜ ሁሉን እንደ ሞቱ አድርጌ በእስራኤል እጅ አሳልፌ እሰጣቸዋለሁና አትፍራቸው፤ የፈረሶቻቸውንም ቋንጃ ትቈርጣለህ፥ ሰረገሎቻቸውንም በእሳት ታቃጥላለህ አለው።</span>
</p>
  
<p class="verse" id="v6011007" data-cfiref="774">
   <span class="verse-num"><sup>7</sup></span>
<span class="verse-text">ኢያሱም ከሰልፈኞቹ ሁሉ ጋር በድንገት ወደ ማሮን ውኃ መጣባቸው፥ ወደቀባቸውም።</span>
</p>
  
<p class="verse" id="v6011008" data-cfiref="776">
   <span class="verse-num"><sup>8</sup></span>
<span class="verse-text">እግዚአብሔርም በእስራኤል እጅ አሳልፎ ሰጣቸው፤ መቱአቸውም፥ ወደ ታላቂቱም ሲዶና፥ ወደ ማሴሮንም፥ በምሥራቅም በኩል ወዳለው ወደ ምጽጳ ሸለቆ አሳደዱአቸው፤ ማንንም ሳያስቀሩ መቱአቸው።</span>
</p>
  
<p class="verse" id="v6011009" data-cfiref="778">
   <span class="verse-num"><sup>9</sup></span>
<span class="verse-text">ኢያሱም እግዚአብሔር እንዳዘዘው አደረገባቸው፤ የፈረሶቻቸውንም ቋንጃ ቈረጠ፥ ሰረገሎቻቸውንም በእሳት አቃጠለ።</span>
</p>
 <p class="paragraph-break" id="paragraphb_6011010"></p> 
<p class="verse paragraph" id="v6011010" data-cfiref="782">
   <span class="verse-num"><sup>10</sup></span>
<span class="verse-text">በዚያን ጊዜም ኢያሱ ተመልሶ አሶርን ያዘ፥ ንጉሥዋንም በሰይፍ ገደለ፤ አሶርም አስቀድሞ የእነዚህ መንግሥታት ዋና ከተማ ነበረች።</span>
</p>
  
<p class="verse" id="v6011011" data-cfiref="784">
   <span class="verse-num"><sup>11</sup></span>
<span class="verse-text">በእርስዋም ያሉትን ነፍሳት ሁሉ በሰይፍ ስለት ገደሉ፥ ፈጽመውም አጠፉአቸው፤ እስትንፋስ ያለውንም አላስቀሩም፤ አሶርንም በእሳት አቃጠላት።</span>
</p>
 <p class="paragraph-break" id="paragraphb_6011012"></p> 
<p class="verse paragraph" id="v6011012" data-cfiref="788">
   <span class="verse-num"><sup>12</sup></span>
<span class="verse-text">የእግዚአብሔርም ባሪያ ሙሴ እንዳዘዘው፥ ኢያሱ የእነዚህን ነገሥታት ከተሞች ሁሉ፥ ነገሥታቶቻቸውንም ሁሉ ያዘ፥ በሰይፍም ስለት መታቸው፥ ፈጽሞም አጠፋቸው።</span>
</p>
  
<p class="verse" id="v6011013" data-cfiref="790">
   <span class="verse-num"><sup>13</sup></span>
<span class="verse-text">እስራኤልም በኮረብቶቹ ላይ የነበሩትን ከተሞች ሁሉ አላቃጠሉም፤ ነገር ግን እስራኤል አሶርን ብቻ አቃጠሉአት።</span>
</p>
  
<p class="verse" id="v6011014" data-cfiref="792">
   <span class="verse-num"><sup>14</sup></span>
<span class="verse-text">የእስራኤልም ልጆች የእነዚህን ከተሞች ምርኮ ሁሉ ከብቶቹንም ለራሳቸው ዘረፉ፤ ሰዎቹን ሁሉ ግን እስኪጠፉ ድረስ በሰይፍ ስለት መቱአቸው፥ እስትንፋስ ያለውንም ሁሉ አላስቀሩም።</span>
</p>
  
<p class="verse" id="v6011015" data-cfiref="794">
   <span class="verse-num"><sup>15</sup></span>
<span class="verse-text">እግዚአብሔርም ባሪያውን ሙሴን እንዳዘዘው እንዲሁ ሙሴ ኢያሱን አዝዞት ነበር፥ ኢያሱም እንዲሁ አደረገ፤ እግዚአብሔር ሙሴን ካዘዘው ሁሉ ምንም አላስቀረም።</span>
</p>
 <p class="paragraph-break" id="paragraphb_6011016"></p> 
<p class="verse paragraph" id="v6011016" data-cfiref="798">
   <span class="verse-num"><sup>16</sup></span>
<span class="verse-text">ኢያሱም ያን ምድር ሁሉ፥ ተራራማውን፥ ደቡቡንም ሁሉ፥ የጎሶምንም ምድር ሁሉ፥ ቈላውንም፥ ዓረባንም፥ የእስራኤልንም ተራራማውንና ቈላውን ያዘ፥</span>
</p>
  
<p class="verse" id="v6011017" data-cfiref="800">
   <span class="verse-num"><sup>17</sup></span>
<span class="verse-text">እስከ ሴይርም ከሚያወጣው ወና ከሆነው ተራራ ጀምሮ ከአርሞንዔም ተራራ በታች በሊባኖስም ሸለቆ ውስጥ እስካለው እስከ በኣልጋድ ድረስ፤ ነገሥታቶቻቸውንም ሁሉ ይዞ መታቸው፥ ገደላቸውም።</span>
</p>
  
<p class="verse" id="v6011018" data-cfiref="802">
   <span class="verse-num"><sup>18</sup></span>
<span class="verse-text">ኢያሱም ብዙ ዘመን ከእነዚህ ነገሥታት ሁሉ ጋር ይዋጋ ነበር።</span>
</p>
  
<p class="verse" id="v6011019" data-cfiref="804">
   <span class="verse-num"><sup>19</sup></span>
<span class="verse-text">በገባዖን ከሚኖሩ ከኤዊያውያን በቀር ከእስራኤል ልጆች ጋር ዕርቅ ያደረገች አንዲት ከተማ አልነበረችም፤ ሁሉን በሰልፍ ያዙ።</span>
</p>
  
<p class="verse" id="v6011020" data-cfiref="806">
   <span class="verse-num"><sup>20</sup></span>
<span class="verse-text">እግዚአብሔር ሙሴን እንዳዘዘ፥ ያጠፉአቸው ዘንድ ሞገስንም እንዳያገኙ ፈጽመውም እንዲያጠፉአቸው፥ ከእስራኤል ጋር ይጋጠሙ ዘንድ ልባቸውን እንዲያደነድኑ ከእግዚአብሔር ዘንድ ሆነ።</span>
</p>
 <p class="paragraph-break" id="paragraphb_6011021"></p> 
<p class="verse paragraph" id="v6011021" data-cfiref="810">
   <span class="verse-num"><sup>21</sup></span>
<span class="verse-text">በዚያን ጊዜም ኢያሱ መጣ፥ ከተራራማውም አገር ከኬብሮንም ከዳቤርም ከአናብም ከእስራኤልም ተራራማ ሁሉ ከይሁዳም ተራራማ ሁሉ የዔናቅን ልጆች ገደለ፤ ኢያሱም ከከተሞቻቸው ጋር ፈጽሞ አጠፋቸው።</span>
</p>
  
<p class="verse" id="v6011022" data-cfiref="812">
   <span class="verse-num"><sup>22</sup></span>
<span class="verse-text">በጋዛ በጌትም በአዛጦንም ጥቂቶች ቀሩ እንጂ በእስራኤል ልጆች ምድር ከዔናቅ ልጆች ማንም አልቀረም።</span>
</p>
  
<p class="verse" id="v6011023" data-cfiref="814">
   <span class="verse-num"><sup>23</sup></span>
<span class="verse-text">እግዚአብሔርም ለሙሴ እንደ ነገረው ሁሉ ኢያሱ ምድሪቱን ሁሉ ያዘ፤ ኢያሱም ለእስራኤል እንደ ክፍላቸውና እንደ ነገዳቸው ርስት አድርጎ ምድሪቱን ሰጣቸው፤ ምድሪቱም ከሰልፍ ዐረፈች።</span>
</p>


<h2 class="chapter" id="chapter_6012001">ምዕራፍ 12</h2>

<h3 class="paragraph-heading" id="paragraph_6012001">የተሸነፋ ነገስታት ስም ዝርዝር</h3>  <span class="chapter">12</span>
<p class="verse first-verse" id="v6012001" data-cfiref="822">
   <span class="verse-num"><sup>1</sup></span>
<span class="verse-text">የእስራኤልም ልጆች የመቱአቸው፥ ከአርኖንም ሸለቆ ጀምሮ እስከ አርሞንዔም ተራራ ድረስ በምሥራቅ ያለውን ዓረባ ሁሉ በዮርዳኖስም ማዶ በፀሐይ መውጫ ያለውን አገራቸውን የወረሱአቸው ነገሥታት እነዚህ ናቸው፤</span>
</p>
 <p class="paragraph-break" id="paragraphb_6012002"></p> 
<p class="verse paragraph" id="v6012002" data-cfiref="826">
   <span class="verse-num"><sup>2</sup></span>
<span class="verse-text">በሐሴቦን የተቀመጠው፥ በአርኖንም ሸለቆ አጠገብ ካለችው ከአሮዔር፥ ከሸለቆውም መካከል ጀምሮ የገለዓድን እኩሌታ እስከ ያቦቅ ወንዝ እስከ አሞን ልጆች ዳርቻ ድረስ፥</span>
</p>
  
<p class="verse" id="v6012003" data-cfiref="828">
   <span class="verse-num"><sup>3</sup></span>
<span class="verse-text">በምሥራቅም በኩል ያለውን ዓረባ እስከ ኪኔሬት ባሕር ድረስ፥ በቤትየሺሞት መንገድ አጠገብ እስካለው እስከ አረባ ባሕር እስከ ጨው ባሕር ድረስ፥ በደቡብም በኩል ከፈስጋ ተራራ አፋፍ በታች ያለውን ምድር የገዛው የአሞራውያን ንጉሥ ሴዎን፤</span>
</p>
 <p class="paragraph-break" id="paragraphb_6012004"></p> 
<p class="verse paragraph" id="v6012004" data-cfiref="832">
   <span class="verse-num"><sup>4</sup></span>
<span class="verse-text">ከራፋይምም ወገን የቀረ፥ በአስታሮትና በኤድራይ የተቀመጠው፥ የአርሞንዔምንም ተራራ፥</span>
</p>
  
<p class="verse" id="v6012005" data-cfiref="834">
   <span class="verse-num"><sup>5</sup></span>
<span class="verse-text">ሰልካን፥ ባሳንንም ሁሉ እስከ ጌሹራውያንና እስከ ማዕካታውያን ዳርቻ፥ የገለዓድንም እኩሌታ እስከ ሐሴቦን ንጉሥ እስከ ሴዎን ዳርቻ ድረስ የገዛው የባሳን ንጉሥ ዐግ።</span>
</p>
 <p class="paragraph-break" id="paragraphb_6012006"></p> 
<p class="verse paragraph" id="v6012006" data-cfiref="838">
   <span class="verse-num"><sup>6</sup></span>
<span class="verse-text">የእግዚአብሔር ባሪያ ሙሴና የእስራኤል ልጆች መቱአቸው፤ የእግዚአብሔርም ባሪያ ሙሴ ርስት አድርጎ ለሮቤል ልጆች ለጋድም ልጆች ለምናሴም ነገድ እኩሌታ ምድሪቱን ሰጣቸው።</span>
</p>
 <p class="paragraph-break" id="paragraphb_6012007"></p> 
<p class="verse paragraph" id="v6012007" data-cfiref="842">
   <span class="verse-num"><sup>7፥8</sup></span>
<span class="verse-text">በዮርዳኖስም ማዶ በምዕራብ በኩል በሊባኖስ ሸለቆ ካለችው ከበኣልጋድ ወደ ሴይር እስከሚያወጣው ወና እስከ ሆነው ተራራ ድረስ ኢያሱ በየክፍላቸው ርስት አድርጎ ለእስራኤል ነገድ በሰጣት ምድር፥ በተራራማው አገር፥ በቈላውም፥ በዓረባም፥ በቍልቍለቱም፥ በምድረ በዳውም፥ በደቡቡም ያሉ ኬጢያውያን አሞራውያንም ከነዓናውያንም ፌርዛውያንም ኤዊያውያንም ኢያቡሳውያንም የሆኑ ኢያሱና የእስራኤል ልጆች የመቱአቸው የምድር ነገሥታት እነዚህ ናቸው፤</span>
</p>
  
<p class="verse" id="v6012009" data-cfiref="844">
   <span class="verse-num"><sup>9</sup></span>
<span class="verse-text">የኢያሪኮ ንጉሥ፥ በቤቴል አጠገብ ያለችው የጋይ ንጉሥ፥</span>
</p>
  
<p class="verse" id="v6012010" data-cfiref="846">
   <span class="verse-num"><sup>10</sup></span>
<span class="verse-text">የኢየሩሳሌም ንጉሥ፥ የኬብሮን ንጉሥ፥</span>
</p>
  
<p class="verse" id="v6012011" data-cfiref="848">
   <span class="verse-num"><sup>11</sup></span>
<span class="verse-text">የየርሙት ንጉሥ፥ የለኪሶ ንጉሥ፥</span>
</p>
  
<p class="verse" id="v6012012" data-cfiref="850">
   <span class="verse-num"><sup>12፥13</sup></span>
<span class="verse-text">የኦዶላም ንጉሥ፥ የጌዝር ንጉሥ፥ የዳቤር ንጉሥ፥</span>
</p>
  
<p class="verse" id="v6012014" data-cfiref="852">
   <span class="verse-num"><sup>14</sup></span>
<span class="verse-text">የጌድር ንጉሥ፥ የሔርማ ንጉሥ፥</span>
</p>
  
<p class="verse" id="v6012015" data-cfiref="854">
   <span class="verse-num"><sup>15</sup></span>
<span class="verse-text">የዓራድ ንጉሥ፥ የልብና ንጉሥ፥ የዓዶላም ንጉሥ፥</span>
</p>
  
<p class="verse" id="v6012016" data-cfiref="856">
   <span class="verse-num"><sup>16</sup></span>
<span class="verse-text">የመቄዳ ንጉሥ፥ የቤቴል ንጉሥ፥</span>
</p>
  
<p class="verse" id="v6012017" data-cfiref="858">
   <span class="verse-num"><sup>17፥18</sup></span>
<span class="verse-text">የታጱዋ ንጉሥ፥ የኦፌር ንጉሥ፥ የአፌቅ ንጉሥ፥</span>
</p>
  
<p class="verse" id="v6012019" data-cfiref="860">
   <span class="verse-num"><sup>19</sup></span>
<span class="verse-text">የለሸሮን ንጉሥ፥ የማዶን ንጉሥ፥</span>
</p>
  
<p class="verse" id="v6012020" data-cfiref="862">
   <span class="verse-num"><sup>20</sup></span>
<span class="verse-text">የአሶር ንጉሥ፥ የሺምሮን ሚሮን ንጉሥ፥</span>
</p>
  
<p class="verse" id="v6012021" data-cfiref="864">
   <span class="verse-num"><sup>21</sup></span>
<span class="verse-text">የአዚፍ ንጉሥ፥ የታዕናክ ንጉሥ፥ የመጊዶ ንጉሥ፥</span>
</p>
  
<p class="verse" id="v6012022" data-cfiref="866">
   <span class="verse-num"><sup>22</sup></span>
<span class="verse-text">የቃዴስ ንጉሥ፥ በቀርሜሎስ የነበረ የዮቅንዓም ንጉሥ፥</span>
</p>
  
<p class="verse" id="v6012023" data-cfiref="868">
   <span class="verse-num"><sup>23</sup></span>
<span class="verse-text">በዶር ኮረብታ የነበረ የዶር ንጉሥ፥ የጌልገላ አሕዛብ ንጉሥ፥</span>
</p>
  
<p class="verse" id="v6012024" data-cfiref="870">
   <span class="verse-num"><sup>24</sup></span>
<span class="verse-text">የቲርሳ ንጉሥ፥ ነገሥታቱ ሁሉ ሠላሳ አንድ ናቸው።</span>
</p>


<h2 class="chapter" id="chapter_6013001">ምዕራፍ 13</h2>

<h3 class="paragraph-heading" id="paragraph_6013001">ወደ ፈት የሚያዝ ምድር</h3>  <span class="chapter">13</span>
<p class="verse first-verse" id="v6013001" data-cfiref="878">
   <span class="verse-num"><sup>1</sup></span>
<span class="verse-text">ኢያሱም ሸመገለ በዕድሜም አረጀ፤ እግዚአብሔርም አለው፦ አንተ ሸመገልህ፥ በዕድሜህም አረጀህ፤ ያልተወረሰች እጅግ ብዙ ምድር ገና ቀርታለች፤</span>
</p>
  
<p class="verse" id="v6013002" data-cfiref="880">
   <span class="verse-num"><sup>2</sup></span>
<span class="verse-text">የቀረችውም ምድር ይህች ናት፥ የፍልስጥኤማውያንና የጌሹራውያን አገር ሁሉ፥</span>
</p>
  
<p class="verse" id="v6013003" data-cfiref="882">
   <span class="verse-num"><sup>3</sup></span>
<span class="verse-text">በግብፅ ፊት ካለው ከሺሖር ወንዝ ጀምሮ በሰሜን በኩል እስካለችው የከነዓናውያን ሆና እስከ ተቈጠረችው እስከ አቃሮን ዳርቻ ድረስ፥ የጋዛ፥ የአዛጦን፥ የአስቀሎና፥ የጌት፥ የአቃሮን፥ አምስቱ የፍልስጥኤማውያን መኳንንት፥</span>
</p>
  
<p class="verse" id="v6013004" data-cfiref="884">
   <span class="verse-num"><sup>4</sup></span>
<span class="verse-text">በደቡብም በኩል የኤዋውያን፥ የከነዓናውያን ምድር ሁሉ፥ ለሲዶናውያንም የምትሆን መዓራ እስከ አሞራውያን ዳርቻ እስከ አፌቅ ድረስ፥</span>
</p>
  
<p class="verse" id="v6013005" data-cfiref="886">
   <span class="verse-num"><sup>5</sup></span>
<span class="verse-text">የጌባላውያውንም ምድር፥ በምሥራቅም በኩል ከአርሞንዔም ተራራ በታች ካለችው በኣልጋድ ጀምሮ እስከ ሐማት መግቢያ ድረስ ያለችው ሊባኖስ ሁሉ፥</span>
</p>
 <p class="paragraph-break" id="paragraphb_6013006"></p> 
<p class="verse paragraph" id="v6013006" data-cfiref="890">
   <span class="verse-num"><sup>6</sup></span>
<span class="verse-text">በተራራማውም አገር የሚኖሩትን ሁሉ ከሊባኖስ ጀምሮ እስከ ማሴሮን ድረስ ሲዶናውያን ሁሉ፤ እነዚህን ከእስራኤል ልጆች ፊት አባርራቸዋለሁ፤ እንዳዘዝሁህም ምድራቸውን ለእስራኤል ርስት አድርገህ አካፍላቸው።</span>
</p>
  
<p class="verse" id="v6013007" data-cfiref="892">
   <span class="verse-num"><sup>7</sup></span>
<span class="verse-text">አሁንም ይህን ምድር ለዘጠኙ ነገድ ለምናሴም ነገድ እኩሌታ ርስት አድርገህ ክፈለው።</span>
</p>
<h3 class="paragraph-heading" id="paragraph_6013008">ከዩርዳኖስ በስተ ምሥራቅ ያለው ምድር አከፋፈል</h3> <p class="paragraph-break" id="paragraphb_6013008"></p> 
<p class="verse paragraph" id="v6013008" data-cfiref="898">
   <span class="verse-num"><sup>8</sup></span>
<span class="verse-text">የእግዚአብሔር ባሪያ ሙሴ እንደ ሰጣቸው ከእርሱ ከምናሴ ጋር የሮቤልና የጋድ ልጆች በምሥራቅ በኩል በዮርዳኖስ ማዶ ሙሴ የሰጣቸውን ርስታቸውን ተቀበሉ።</span>
</p>
 <p class="paragraph-break" id="paragraphb_6013009"></p> 
<p class="verse paragraph" id="v6013009" data-cfiref="902">
   <span class="verse-num"><sup>9</sup></span>
<span class="verse-text">በአርኖን ሸለቆ ዳር ካለችው ከአሮዔር፥ በሸለቆውም መካከል ካለችው ከተማ ጀምሮ የሜድባን ሜዳ ሁሉ እስከ ዲቦን ድረስ፥</span>
</p>
  
<p class="verse" id="v6013010" data-cfiref="904">
   <span class="verse-num"><sup>10</sup></span>
<span class="verse-text">በሐሴቦንም የነገሠ የአሞራውያን ንጉሥ የሴዎን ከተሞች ሁሉ እስከ አሞን ልጆች ዳርቻ ድረስ፥</span>
</p>
  
<p class="verse" id="v6013011" data-cfiref="906">
   <span class="verse-num"><sup>11</sup></span>
<span class="verse-text">ገለዓድንም፥ የጌሹራውያንንና የማዕካታውያንን ዳርቻ ሁሉ፥ የአርሞንዔምንም ተራራ ሁሉ፥</span>
</p>
  
<p class="verse" id="v6013012" data-cfiref="908">
   <span class="verse-num"><sup>12</sup></span>
<span class="verse-text">ባሳንንም ሁሉ እስከ ሰልካ ድረስ፥ በባሳን የነበረውን በአስታሮትና በኤድራይ የነገሠውን የዐግን መንግሥት ሁሉ፤ እርሱም ከራፋይም የቀረ ነበረ፤ እነዚህንም ሙሴ መታቸው አወጣቸውም።</span>
</p>
  
<p class="verse" id="v6013013" data-cfiref="910">
   <span class="verse-num"><sup>13</sup></span>
<span class="verse-text">የእስራኤል ልጆች ግን ጌሹራውያንንና ማዕካታውያንን አላወጡም፤ እስከ ዛሬም ድረስ ጌሹርና ማዕካት በእስራኤል መካከል ይኖራሉ።</span>
</p>
 <p class="paragraph-break" id="paragraphb_6013014"></p> 
<p class="verse paragraph" id="v6013014" data-cfiref="914">
   <span class="verse-num"><sup>14</sup></span>
<span class="verse-text">ለሌዊ ነገድ ግን ርስት አልሰጠም፤ ለእስራኤል አምላክ ለእግዚአብሔር የቀረበው በእሳት የተደረገ መሥዋዕት ርስታቸው ነው፥ እርሱ እንደ ተናገራቸው።</span>
</p>
  
<p class="verse" id="v6013015" data-cfiref="916">
   <span class="verse-num"><sup>15</sup></span>
<span class="verse-text">ሙሴም ለሮቤል ልጆች ነገድ በየወገናቸው ርስትን ሰጣቸው።</span>
</p>
 <p class="paragraph-break" id="paragraphb_6013016"></p> 
<p class="verse paragraph" id="v6013016" data-cfiref="920">
   <span class="verse-num"><sup>16</sup></span>
<span class="verse-text">ድንበራቸውም በአርኖን ሸለቆ ዳር ካለችው ከአሮዔር ጀምሮ በሸለቆው መካከል ያለችው ከተማ፥ የሜድባ ሜዳ ሁሉ፥</span>
</p>
  
<p class="verse" id="v6013017" data-cfiref="922">
   <span class="verse-num"><sup>17</sup></span>
<span class="verse-text">ሐሴቦንም፥ በሜዳውም ያሉት ከተሞችዋ ሁሉ፥ ዲቦን፥ ባሞትበኣል፥</span>
</p>
  
<p class="verse" id="v6013018" data-cfiref="924">
   <span class="verse-num"><sup>18</sup></span>
<span class="verse-text">ቤትበኣልምዖን፥ ያሀጽ፥ ቅዴሞት፥</span>
</p>
  
<p class="verse" id="v6013019" data-cfiref="926">
   <span class="verse-num"><sup>19</sup></span>
<span class="verse-text">ሜፍዓት፥ ቂርያታይም፥ ሴባማ፥ በሸለቆውም ተራራ ያለችው ጼሬትሻሐር፥</span>
</p>
  
<p class="verse" id="v6013020" data-cfiref="928">
   <span class="verse-num"><sup>20</sup></span>
<span class="verse-text">ቤተ ፌጎር፥ ከፈስጋ ተራራ በታች ያለው ምድር፥ ቤትየሺሞት፥</span>
</p>
 <p class="paragraph-break" id="paragraphb_6013021"></p> 
<p class="verse paragraph" id="v6013021" data-cfiref="932">
   <span class="verse-num"><sup>21</sup></span>
<span class="verse-text">የሜዳውም ከተሞች ሁሉ፥ በሐሴቦንም የነገሠው የአሞራውያን ንጉሥ የሴዎን መንግሥት ሁሉ ነበረ፤ ሙሴም እርሱንና በምድሪቱ የተቀመጡትን የሴዎንን መሳፍንት፥ የምድያምን አለቆች ኤዊን፥ ሮቆምን፥ ሱርን፥ ሑርን፥ ሪባን መታቸው።</span>
</p>
  
<p class="verse" id="v6013022" data-cfiref="934">
   <span class="verse-num"><sup>22</sup></span>
<span class="verse-text">ከገደሉአቸውም ሰዎች ጋር የእስራኤል ልጆች ምዋርተኛውን የቢዖርን ልጅ በለዓምን በሰይፍ ገደሉት።</span>
</p>
  
<p class="verse" id="v6013023" data-cfiref="936">
   <span class="verse-num"><sup>23</sup></span>
<span class="verse-text">የሮቤልም ልጆች ድንበር የዮርዳኖስ ወንዝና ዳርቻው ነበረ። የሮቤል ልጆች ርስት ከተሞቻቸውም መንደሮቻቸውም በየወገኖቻቸው ይህ ነበረ።</span>
</p>
 <p class="paragraph-break" id="paragraphb_6013024"></p> 
<p class="verse paragraph" id="v6013024" data-cfiref="940">
   <span class="verse-num"><sup>24</sup></span>
<span class="verse-text">ሙሴም ለጋድ ነገድ ለጋድም ልጆች በየወገኖቻቸው ርስት አድርጎ ሰጣቸው።</span>
</p>
 <p class="paragraph-break" id="paragraphb_6013025"></p> 
<p class="verse paragraph" id="v6013025" data-cfiref="944">
   <span class="verse-num"><sup>25</sup></span>
<span class="verse-text">ድንበራቸውም ኢያዜርና የገለዓድ ከተሞች ሁሉ፥ የአሞንም ልጆች ምድር እኩሌታ በረባት ፊት እስካለችው እስከ አሮዔር ድረስ፥</span>
</p>
  
<p class="verse" id="v6013026" data-cfiref="946">
   <span class="verse-num"><sup>26</sup></span>
<span class="verse-text">ከሐሴቦን ጀምሮ እስከ ራማት ምጽጴ፥ እስከ ብጦኒም ድረስ፥ ከመሃናይም ጀምሮ እስከ ዳቤር ዳርቻ ድረስ፥</span>
</p>
  
<p class="verse" id="v6013027" data-cfiref="948">
   <span class="verse-num"><sup>27</sup></span>
<span class="verse-text">በሸለቆውም ቤትሀራም፥ ቤትኒምራ፥ ሱኮት፥ ጻፎን፥ የሐሴቦን ንጉሥ የሴዎን መንግሥት ቅሬታ ነበረ። ድንበሩም ዮርዳኖስና በምሥራቅ በኩል ባለው በዮርዳኖስ ማዶ የኪኔሬት ባሕር ወዲያኛው ዳርቻ ነበር።</span>
</p>
  
<p class="verse" id="v6013028" data-cfiref="950">
   <span class="verse-num"><sup>28</sup></span>
<span class="verse-text">የጋድ ልጆች ርስት ከተሞቻቸውም መንደሮቻቸውም በየወገኖቻቸው ይህ ነበረ።</span>
</p>
  
<p class="verse" id="v6013029" data-cfiref="952">
   <span class="verse-num"><sup>29</sup></span>
<span class="verse-text">ሙሴም ለምናሴ ነገድ እኩሌታ ርስት ሰጣቸው፤ ለምናሴም ልጆች ነገድ እኩሌታ በየወገኖቻቸው ይህ ነበረ።</span>
</p>
 <p class="paragraph-break" id="paragraphb_6013030"></p> 
<p class="verse paragraph" id="v6013030" data-cfiref="956">
   <span class="verse-num"><sup>30</sup></span>
<span class="verse-text">ድንበራቸውም ከመሃናይም ጀምሮ የባሳን ንጉሥ የዐግ መንግሥት፥ ባሳን ሁሉ፥ በባሳንም ያሉት የኢያዕር መንደሮች ሁሉ ስድሳው ከተሞች፥ የገለዓድም እኩሌታ፥</span>
</p>
  
<p class="verse" id="v6013031" data-cfiref="958">
   <span class="verse-num"><sup>31</sup></span>
<span class="verse-text">በባሳንም ያሉት የዐግ መንግሥት ከተሞች፥ አስታሮትና ኤድራይ ነበረ። እነዚህም ለምናሴ ልጅ ለማኪር ልጆች ሆኑ፤ ለማኪር ልጆች እኩሌታ በየወገኖቻቸው ይህ ነበረ።</span>
</p>
 <p class="paragraph-break" id="paragraphb_6013032"></p> 
<p class="verse paragraph" id="v6013032" data-cfiref="962">
   <span class="verse-num"><sup>32</sup></span>
<span class="verse-text">ሙሴ በምሥራቅ በኩል በኢያሪኮ አንጻር በዮርዳኖስ ማዶ በሞዓብ ሜዳ ሳለ የከፈለው ርስት ይህ ነው።</span>
</p>
  
<p class="verse" id="v6013033" data-cfiref="964">
   <span class="verse-num"><sup>33</sup></span>
<span class="verse-text">ለሌዊ ነገድ ግን ሙሴ ርስት አልሰጠም፤ የእስራኤል አምላክ እግዚአብሔር እንዳላቸው ርስታቸው እርሱ ነው።</span>
</p>


<h2 class="chapter" id="chapter_6014001">ምዕራፍ 14</h2>

<h3 class="paragraph-heading" id="paragraph_6014001">ከዩርዳኖስ በስተ ምስራብ ሰላለው ምድር አከፋፈል</h3>  <span class="chapter">14</span>
<p class="verse first-verse" id="v6014001" data-cfiref="972">
   <span class="verse-num"><sup>1</sup></span>
<span class="verse-text">የእስራኤልም ልጆች በከነዓን ምድር የወረሱት፥ ካህኑ አልዓዛርና የነዌ ልጅ ኢያሱ የእስራኤልም ልጆች ነገድ የአባቶቻቸው አለቆች ያካፈሉአቸው ርስት ይህ ነው፤</span>
</p>
  
<p class="verse" id="v6014002" data-cfiref="974">
   <span class="verse-num"><sup>2</sup></span>
<span class="verse-text">እግዚአብሔር በሙሴ እጅ እንዳዘዘ ለዘጠኙ ነገድና ለእኩሌታው በየርስታቸው በዕጣ አካፈሉአቸው።</span>
</p>
  
<p class="verse" id="v6014003" data-cfiref="976">
   <span class="verse-num"><sup>3</sup></span>
<span class="verse-text">ለሁለቱ ነገድና ለእኩሌታው ነገድ በዮርዳኖስ ማዶ ሙሴ ርስት ሰጥቶ ነበረ፤ ነገር ግን በመካከላቸው ለሌዋውያን ርስት አልሰጣቸውም።</span>
</p>
  
<p class="verse" id="v6014004" data-cfiref="978">
   <span class="verse-num"><sup>4</sup></span>
<span class="verse-text">የዮሴፍ ልጆች ምናሴና ኤፍሬም ሁለት ነገዶች ነበሩ፤ ለሌዋውያንም ከሚቀመጡባቸው ከተሞች ለእንስሶቻቸውና ለከብቶቻቸውም ከሚሆን መሰምርያቸው በቀር በምድሩ ውስጥ ድርሻ አልሰጡአቸውም።</span>
</p>
  
<p class="verse" id="v6014005" data-cfiref="980">
   <span class="verse-num"><sup>5</sup></span>
<span class="verse-text">እግዚአብሔር ሙሴን እንዳዘዘ እንዲሁ የእስራኤል ልጆች አደረጉ፥ ምድሪቱንም ተካፈሉ።</span>
</p>
<h3 class="paragraph-heading" id="paragraph_6014006">ኬብሮን ለካሌብ ተሰጠች</h3> <p class="paragraph-break" id="paragraphb_6014006"></p> 
<p class="verse paragraph" id="v6014006" data-cfiref="986">
   <span class="verse-num"><sup>6</sup></span>
<span class="verse-text">የይሁዳም ልጆች በጌልገላ ወደ ኢያሱ ቀረቡ፤ ቄኔዛዊውም የዮፎኒ ልጅ ካሌብ አለው፦ ለአምላክህ ሰው ለሙሴ ስለ እኔና ስለ አንተ እግዚአብሔር በቃዴስ በርኔ የተናገረውን ነገር ታውቃለህ።</span>
</p>
  
<p class="verse" id="v6014007" data-cfiref="988">
   <span class="verse-num"><sup>7</sup></span>
<span class="verse-text">የእግዚአብሔር ባሪያ ሙሴ ምድርን እሰልል ዘንድ ከቃዴስ በርኔ በላከኝ ጊዜ እኔ የአርባ ዓመት ሰው ነበርሁ እኔም በልቤ የነበረውን ቃል መለስሁለት።</span>
</p>
  
<p class="verse" id="v6014008" data-cfiref="990">
   <span class="verse-num"><sup>8</sup></span>
<span class="verse-text">ከእኔ ጋር የወጡ ወንድሞቼ ግን የሕዝቡን ልብ አቀለጡ፤ እኔ ግን አምላኬን እግዚአብሔርን ፈጽሜ ተከተልሁ።</span>
</p>
  
<p class="verse" id="v6014009" data-cfiref="992">
   <span class="verse-num"><sup>9</sup></span>
<span class="verse-text">ሙሴም በዚያ ቀን፦ አምላኬን እግዚአብሔርን ፈጽመህ ተከትለሃልና እግርህ የረገጠው ምድር ለአንተና ለልጆችህ ለዘላለም በእርግጥ ርስት ይሆናል ብሎ ማለ።</span>
</p>
 <p class="paragraph-break" id="paragraphb_6014010"></p> 
<p class="verse paragraph" id="v6014010" data-cfiref="996">
   <span class="verse-num"><sup>10</sup></span>
<span class="verse-text">አሁንም፥ እነሆ፥ እግዚአብሔር ለሙሴ ይህን ቃል ከተናገረ በኋላ፥ እስራኤል በምድረ በዳ ሲዞሩ፥ እርሱ እንደ ተናገረኝ እግዚአብሔር እነዚህን አርባ አምስት ዓመት በሕይወት አኖረኝ፤ አሁንም፥ እነሆ፥ ለእኔ ዛሬ ሰማንያ አምስት ዓመት ሆነኝ።</span>
</p>
  
<p class="verse" id="v6014011" data-cfiref="998">
   <span class="verse-num"><sup>11</sup></span>
<span class="verse-text">ሙሴም በላከኝ ጊዜ እንደ ነበርሁ፥ ዛሬ ጕልበታም ነኝ፤ ጕልበቴም በዚያን ጊዜ እንደ ነበረ፥ እንዲሁ ዛሬ ለመዋጋት ለመውጣትም ለመግባትም ጉልበቴ ያው ነው።</span>
</p>
  
<p class="verse" id="v6014012" data-cfiref="1000">
   <span class="verse-num"><sup>12</sup></span>
<span class="verse-text">አሁን እንግዲህ በዚያን ቀን እግዚአብሔር የተናገረውን ይህን ተራራማ አገር ስጠኝ፤ አንተ በዚያ ቀን ዔናቃውያን ታላላቆችና የተመሸጉ ከተሞችም በዚያ እንዳሉ ሰምተህ ነበር፤ ምናልባት እግዚአብሔር ከእኔ ጋር ይሆናል፥ እግዚአብሔርም እንደ ተናገረኝ አሳድዳቸዋለሁ።</span>
</p>
 <p class="paragraph-break" id="paragraphb_6014013"></p> 
<p class="verse paragraph" id="v6014013" data-cfiref="1004">
   <span class="verse-num"><sup>13</sup></span>
<span class="verse-text">ኢያሱም ባረከው፤ ለዮፎኒም ልጅ ለካሌብ ኬብሮንን ርስት አድርጎ ሰጠው።</span>
</p>
  
<p class="verse" id="v6014014" data-cfiref="1006">
   <span class="verse-num"><sup>14</sup></span>
<span class="verse-text">ስለዚህም የእስራኤልን አምላክ እግዚአብሔርን ፈጽሞ ስለ ተከተለ ኬብሮን እስከ ዛሬ ለቄኔዛዊው ለዮፎኒ ልጅ ለካሌብ ርስት ሆነች።</span>
</p>
  
<p class="verse" id="v6014015" data-cfiref="1008">
   <span class="verse-num"><sup>15</sup></span>
<span class="verse-text">የኬብሮንም ስም አስቀድሞ ቂርያትአርባቅ ትባል ነበር፤ ይህም አርባቅ በዔናቅ ሰዎች መካከል ከሁሉ ከፍ ያለ ነበረ። ምድሪቱም ከውጊያ ዐረፈች።</span>
</p>


<h2 class="chapter" id="chapter_6015001">ምዕራፍ 15</h2>

<h3 class="paragraph-heading" id="paragraph_6015001">ለይሁዳ ነገድ የተመደበው ድርሻ</h3>  <span class="chapter">15</span>
<p class="verse first-verse" id="v6015001" data-cfiref="1016">
   <span class="verse-num"><sup>1</sup></span>
<span class="verse-text">ለይሁዳም ልጆች ነገድ በየወገናቸው እስከ ጺን ምድረ በዳ እስከ ደቡብ መጨረሻ እስከ ኤዶምያስ ዳርቻ ድረስ ዕጣ ሆነላቸው።</span>
</p>
 <p class="paragraph-break" id="paragraphb_6015002"></p> 
<p class="verse paragraph" id="v6015002" data-cfiref="1020">
   <span class="verse-num"><sup>2</sup></span>
<span class="verse-text">በደቡብም በኩል ያለው ድንበራቸው እስከ ጨው ባሕር መጨረሻ ወደ ደቡብ እስከሚያይ እስከ ባሕር ልሳን ነበረ።</span>
</p>
  
<p class="verse" id="v6015003" data-cfiref="1022">
   <span class="verse-num"><sup>3</sup></span>
<span class="verse-text">ከዚያም በአቅረቢም ዐቀበት በደቡብ በኩል ወጣ፥ ወደ ጺንም አለፈ፥ በቃዴስ በርኔ ወደ ደቡብ በኩል ወጣ፥ በሐጽሮንም በኩል አለፈ፥ ወደ አዳርም ወጣ፥</span>
</p>
  
<p class="verse" id="v6015004" data-cfiref="1024">
   <span class="verse-num"><sup>4</sup></span>
<span class="verse-text">ወደ ቀርቃ ዞረ፥ ወደ አጽሞንም አለፈ፥ በግብፅም ወንዝ በኩል ወጣ፥ የድንበሩም መውጫ በባሕሩ አጠገብ ነበረ፤ በደቡብ በኩል ያለው ድንበራቸው ይህ ነው።</span>
</p>
 <p class="paragraph-break" id="paragraphb_6015005"></p> 
<p class="verse paragraph" id="v6015005" data-cfiref="1028">
   <span class="verse-num"><sup>5</sup></span>
<span class="verse-text">በምሥራቅም በኩል ያለው ድንበር እስከ ጨው ባሕር እስከ ዮርዳኖስም መጨረሻ ነበረ። በሰሜንም በኩል ያለው ድንበር በዮርዳኖስ መጨረሻ እስካለው እስከ ባሕሩ ልሳን ድረስ ነበረ፤</span>
</p>
  
<p class="verse" id="v6015006" data-cfiref="1030">
   <span class="verse-num"><sup>6</sup></span>
<span class="verse-text">ከዚያም ድንበሩ ወደ ቤትሖግላ ወጣ፥ በቤትዓረባ በሰሜን በኩል አለፈ፥ ወደ ሮቤልም ልጅ ወደ ቦሀን ድንጋይ ወጣ፤</span>
</p>
  
<p class="verse" id="v6015007" data-cfiref="1032">
   <span class="verse-num"><sup>7</sup></span>
<span class="verse-text">ድንበሩም ከአኮር ሸለቆ ወደ ዳቤር ወጣ፥ በሰሜን በኩል በአዱሚም ዐቀበት ፊት ለፊት፥ በወንዙ በደቡብ በኩል ወዳለችው ወደ ጌልገላ ተመለከተ፤ ድንበሩም ወደ ቤት ሳሚስ ውኃ አለፈ፥ መውጫውም በዓይንሮጌል አጠገብ ነበረ፤</span>
</p>
  
<p class="verse" id="v6015008" data-cfiref="1034">
   <span class="verse-num"><sup>8</sup></span>
<span class="verse-text">ድንበሩም በሄኖም ልጅ ሸለቆ አጠገብ ኢየሩሳሌም ወደምትባለው ወደ ኢያቡሳዊው ወደ ደቡብ ወገን ወጣ፤ ድንበሩም በራፋይም ሸለቆ ዳር በሰሜን በኩል ባለው በሄኖም ሸለቆ ፊት ለፊት በምዕራብ ወገን ወዳለው ተራራ ራስ ላይ ወጣ፤</span>
</p>
  
<p class="verse" id="v6015009" data-cfiref="1036">
   <span class="verse-num"><sup>9</sup></span>
<span class="verse-text">ድንበሩም ከተራራው ራስ ወደ ኔፍቶ ውኃ ምንጭ ደረሰ፥ ወደ ዔፍሮንም ተራራ ከተሞች ወጣ፤ ቂርያትይዓሪም ወደምትባል ወደ በኣላ ደረሰ።</span>
</p>
  
<p class="verse" id="v6015010" data-cfiref="1038">
   <span class="verse-num"><sup>10</sup></span>
<span class="verse-text">ድንበሩም ከበኣላ በምዕራብ በኩል ወደ ሴይር ተራራ ዞረ፤ ክሳሎን ወደምትባል ወደ ይዓሪም ተራራ ወገን በሰሜን በኩል አለፈ፤ ወደ ቤትሳሚስ ወረደ፥ በተምና በኩልም አለፈ።</span>
</p>
  
<p class="verse" id="v6015011" data-cfiref="1040">
   <span class="verse-num"><sup>11</sup></span>
<span class="verse-text">ድንበሩም ወደ አቃሮን ወደ ሰሜን ወገን ወጣ፤ ወደ ሽክሮን ደረሰ፤ ወደ በኣላ ተራራ አለፈ፥ በየብኒኤል በኩልም ወጣ፤ የድንበሩም መውጫ በባሕሩ አጠገብ ነበረ።</span>
</p>
 <p class="paragraph-break" id="paragraphb_6015012"></p> 
<p class="verse paragraph" id="v6015012" data-cfiref="1044">
   <span class="verse-num"><sup>12</sup></span>
<span class="verse-text">በምዕራቡም በኩል ያለው ድንበር እስከ ታላቁ ባሕርና እስከ ዳርቻው ድረስ ነበረ። ለይሁዳ ልጆች በየወገናቸው በዙሪያው ያለ ድንበራቸው ይህ ነው።</span>
</p>
  
<p class="verse" id="v6015013" data-cfiref="1046">
   <span class="verse-num"><sup>13</sup></span>
<span class="verse-text">እግዚአብሔርም ኢያሱን እንዳዘዘው ለዮፎኒ ልጅ ለካሌብ በይሁዳ ልጆች መካከል ቂርያትአርባቅ የምትባለውን ከተማ ድርሻ አድርጎ ሰጠው፤ እርስዋም ኬብሮን ናት፥ ይህም አርባቅ የዔናቅ አባት ነበረ።</span>
</p>
  
<p class="verse" id="v6015014" data-cfiref="1048">
   <span class="verse-num"><sup>14</sup></span>
<span class="verse-text">ካሌብም ሦስቱን የዔናቅን ልጆች ሴሲንና አኪመንን ተላሚንም ከዚያ አሳደደ።</span>
</p>
  
<p class="verse" id="v6015015" data-cfiref="1050">
   <span class="verse-num"><sup>15</sup></span>
<span class="verse-text">ከዚያም በዳቤር ሰዎች ላይ ወጣ፤ የዳቤርም ስም አስቀድሞ ቂርያትሤፍር ትባል ነበር።</span>
</p>
  
<p class="verse" id="v6015016" data-cfiref="1052">
   <span class="verse-num"><sup>16</sup></span>
<span class="verse-text">ካሌብም። ቂርያትሤፍርን ለሚመታ ለሚይዛትም ልጄን ዓክሳን አጋባዋለሁ አለ።</span>
</p>
  
<p class="verse" id="v6015017" data-cfiref="1054">
   <span class="verse-num"><sup>17</sup></span>
<span class="verse-text">የካሌብ ወንድም የቄኔዝ ልጅ ጎቶንያል ያዛት፤ ልጁንም ዓክሳን አጋባው።</span>
</p>
  
<p class="verse" id="v6015018" data-cfiref="1056">
   <span class="verse-num"><sup>18</sup></span>
<span class="verse-text">እርስዋም ወደ እርሱ በመጣች ጊዜ ከአባትዋ እርሻ እንዲለምን መከረችው፤ እርስዋም ከአህያዋ ወረደች፤</span>
</p>
 <p class="paragraph-break" id="paragraphb_6015019"></p> 
<p class="verse paragraph" id="v6015019" data-cfiref="1060">
   <span class="verse-num"><sup>19</sup></span>
<span class="verse-text">ካሌብም፦ ምን ፈለግሽ? አላት፦ እርስዋም፦ በረከትን ስጠኝ፤ በደቡብ በኩል ያለውን ምድር ሰጥተኸኛልና አሁን ደግሞ የውኃውን ምንጭ ስጠኝ አለችው። እርሱም የላይኛውንና የታችኛውን ምንጭ ሰጣት።</span>
</p>
 <p class="paragraph-break" id="paragraphb_6015020"></p> 
<p class="verse paragraph" id="v6015020" data-cfiref="1064">
   <span class="verse-num"><sup>20</sup></span>
<span class="verse-text">በየወገኖቻቸውም የይሁዳ ልጆች ነገድ ርስት ይህ ነው፦</span>
</p>
 <p class="paragraph-break" id="paragraphb_6015021"></p> 
<p class="verse paragraph" id="v6015021" data-cfiref="1068">
   <span class="verse-num"><sup>21</sup></span>
<span class="verse-text">በደቡብም በኩል በምድራቸው ዳርቻ አጠገብ እስከ ኤዶምያስ ድንበር ያሉት የይሁዳ ልጆች ነገድ ከተሞች እነዚህ ነበሩ፤</span>
</p>
  
<p class="verse" id="v6015022" data-cfiref="1070">
   <span class="verse-num"><sup>22</sup></span>
<span class="verse-text">ቀብስኤል፥ ዔዴር፥ ያጉር፥ ቂና፥</span>
</p>
  
<p class="verse" id="v6015023" data-cfiref="1072">
   <span class="verse-num"><sup>23</sup></span>
<span class="verse-text">ዲሞና፥ ዓድዓዳ፥ ቃዴስ፥ ሐጾር፥ ዪትናን፥</span>
</p>
  
<p class="verse" id="v6015024" data-cfiref="1074">
   <span class="verse-num"><sup>24፥25</sup></span>
<span class="verse-text">ዚፍ፥ ጤሌም፥ በዓሎት፥ ሐጾርሐዳታ፥ ሐጾር የምትባለውም ቂርያትሐጾር፥</span>
</p>
  
<p class="verse" id="v6015026" data-cfiref="1076">
   <span class="verse-num"><sup>26፥27</sup></span>
<span class="verse-text">አማም፥ ሽማዕ፥ ሞላዳ፥ ሓጸርጋዳ፥ ሐሽሞን፥</span>
</p>
  
<p class="verse" id="v6015028" data-cfiref="1078">
   <span class="verse-num"><sup>28</sup></span>
<span class="verse-text">ቤትጳሌጥ፥ ሐጸርሹዓል፥ ቤርሳቤህ፥ ቢዝዮትያ፥</span>
</p>
  
<p class="verse" id="v6015029" data-cfiref="1080">
   <span class="verse-num"><sup>29፥30</sup></span>
<span class="verse-text">በኣላ፥ ዒዪም፥ ዓጼም፥ ኤልቶላድ፥</span>
</p>
  
<p class="verse" id="v6015031" data-cfiref="1082">
   <span class="verse-num"><sup>31</sup></span>
<span class="verse-text">ኪሲል፥ ሔርማ፥ ጺቅላግ፥ ማድማና፥ ሳንሳና፥</span>
</p>
  
<p class="verse" id="v6015032" data-cfiref="1084">
   <span class="verse-num"><sup>32</sup></span>
<span class="verse-text">ልባዎት፥ ሺልሂም፥ ዓይን፥ ሪሞን፤ ሀያዘጠኝ ከተሞችና መንደሮቻቸው።</span>
</p>
  
<p class="verse" id="v6015033" data-cfiref="1086">
   <span class="verse-num"><sup>33፥34</sup></span>
<span class="verse-text">በቈላው ኤሽታኦል፥ ጾርዓ፥ አሽና፥ ዛኖዋ፥</span>
</p>
  
<p class="verse" id="v6015035" data-cfiref="1088">
   <span class="verse-num"><sup>35</sup></span>
<span class="verse-text">ዓይንገኒም፥ ታጱዋ፥ ዓይናም፥ የርሙት፥</span>
</p>
  
<p class="verse" id="v6015036" data-cfiref="1090">
   <span class="verse-num"><sup>36</sup></span>
<span class="verse-text">ዓዶላም፥ ሰኰት፥ ዓዜቃ፥ ሽዓራይም፥ ዓዲታይም፥ ግዴራ፥ ግዴሮታይም፤ አሥራ አራት ከተሞችና መንደሮቻቸው።</span>
</p>
 <p class="paragraph-break" id="paragraphb_6015037"></p> 
<p class="verse paragraph" id="v6015037" data-cfiref="1094">
   <span class="verse-num"><sup>37፥38</sup></span>
<span class="verse-text">ጽናን፥ ሐዳሻ፥ ሚግዳልጋድ፥ ዲልዓን፥</span>
</p>
  
<p class="verse" id="v6015039" data-cfiref="1096">
   <span class="verse-num"><sup>39</sup></span>
<span class="verse-text">ምጽጳ፥ ዮቅትኤል፥ ለኪሶ፥ ቦጽቃት፥</span>
</p>
  
<p class="verse" id="v6015040" data-cfiref="1098">
   <span class="verse-num"><sup>40፥41</sup></span>
<span class="verse-text">ኦዶላም፥ ከቦን፥ ለሕማስ፥ ኪትሊሽ፥ ግዴሮት፥ ቤትዳጎን፥ ናዕማ፥ መቄዳ፤ አሥራ ስድስት ከተሞችና መደሮቻቸው።</span>
</p>
 <p class="paragraph-break" id="paragraphb_6015042"></p> 
<p class="verse paragraph" id="v6015042" data-cfiref="1102">
   <span class="verse-num"><sup>42፥43</sup></span>
<span class="verse-text">ልብና፥ ዔቴር፥ ዓሻን፥ ይፍታሕ፥ አሽና፥</span>
</p>
  
<p class="verse" id="v6015044" data-cfiref="1104">
   <span class="verse-num"><sup>44</sup></span>
<span class="verse-text">ንጺብ፥ ቅዒላ፥ አክዚብ፥ መሪሳ፤ ዘጠኝ ከተሞችና መንደሮቻቸው።</span>
</p>
 <p class="paragraph-break" id="paragraphb_6015045"></p> 
<p class="verse paragraph" id="v6015045" data-cfiref="1108">
   <span class="verse-num"><sup>45</sup></span>
<span class="verse-text">አቃሮን ከተመሸጉና ካልተመሸጉ መንደሮችዋ ጋር፤</span>
</p>
  
<p class="verse" id="v6015046" data-cfiref="1110">
   <span class="verse-num"><sup>46</sup></span>
<span class="verse-text">ከአቃሮንም ጀምሮ እስከ ባሕር ድረስ በአዛጦን አጠገብ ያሉት ሁሉ ከመንደሮቻቸው ጋር።</span>
</p>
  
<p class="verse" id="v6015047" data-cfiref="1112">
   <span class="verse-num"><sup>47</sup></span>
<span class="verse-text">አዛጦንና የተመሸጉና ያልተመሸጉ መንደሮችዋም፥ ጋዛና የተመሸጉ ያልተመሸጉም መንደሮችዋ፥ እስከ ግብፅ ወንዝና እስከ ታላቁ ባሕር ዳርቻ ድረስ።</span>
</p>
  
<p class="verse" id="v6015048" data-cfiref="1114">
   <span class="verse-num"><sup>48</sup></span>
<span class="verse-text">በተራራማውም አገር ሳምር፥ የቲር፥</span>
</p>
  
<p class="verse" id="v6015049" data-cfiref="1116">
   <span class="verse-num"><sup>49</sup></span>
<span class="verse-text">ሶኮ፥ ደና፥ ዳቤር የምትባለው ቂርያትሰና፥</span>
</p>
  
<p class="verse" id="v6015050" data-cfiref="1118">
   <span class="verse-num"><sup>50፥51</sup></span>
<span class="verse-text">ዓናብ፥ ኤሽትሞዓ፥ ዓኒም፥ ጎሶም፥ ሖሎን፥ ጊሎ፤ አሥራ አንድ ከተሞችና መንደሮቻቸው።</span>
</p>
 <p class="paragraph-break" id="paragraphb_6015052"></p> 
<p class="verse paragraph" id="v6015052" data-cfiref="1122">
   <span class="verse-num"><sup>52፥53</sup></span>
<span class="verse-text">አራብ፥ ዱማ፥ ኤሽዓን፥ ያኒም፥ ቤትታጱዋ፥</span>
</p>
  
<p class="verse" id="v6015054" data-cfiref="1124">
   <span class="verse-num"><sup>54</sup></span>
<span class="verse-text">አፌቃ፥ ሑምጣ፥ ኬብሮን የምትባል ቂርያትአርባቅ፥ ጺዖር፤ ዘጠኝ ከተሞችና መንደሮቻቸው።</span>
</p>
 <p class="paragraph-break" id="paragraphb_6015055"></p> 
<p class="verse paragraph" id="v6015055" data-cfiref="1128">
   <span class="verse-num"><sup>55፥56</sup></span>
<span class="verse-text">ማዖን፥ ቀርሜሎስ፥ ዚፍ፥ ዩጣ፥ ኢይዝራኤል፥</span>
</p>
  
<p class="verse" id="v6015057" data-cfiref="1130">
   <span class="verse-num"><sup>57</sup></span>
<span class="verse-text">ዮቅድዓም፥ ዛኖዋሕ፥ ቃይን፥ ጊብዓ፥ ተምና፤ አሥር ከተሞችና መንደሮቻቸው።</span>
</p>
 <p class="paragraph-break" id="paragraphb_6015058"></p> 
<p class="verse paragraph" id="v6015058" data-cfiref="1134">
   <span class="verse-num"><sup>58፥59</sup></span>
<span class="verse-text">ሐልሑል፥ ቤትጹር፥ ጌዶር፥ ማዕራት፥ ቤትዓኖት፥ ኤልትቆን፤ ስድስት ከተሞችና መንደሮቻቸው።</span>
</p>
 <p class="paragraph-break" id="paragraphb_6015060"></p> 
<p class="verse paragraph" id="v6015060" data-cfiref="1138">
   <span class="verse-num"><sup>60</sup></span>
<span class="verse-text">ቂርያትይዓሪም የምትባለው ቂርያትበኣል፥ ረባት፤ ሁለት ከተሞችና መንደሮቻቸው።</span>
</p>
  
<p class="verse" id="v6015061" data-cfiref="1140">
   <span class="verse-num"><sup>61</sup></span>
<span class="verse-text">በምድረ በዳ ቤትዓረባ፥ ሚዲን፥ ስካካ፥</span>
</p>
  
<p class="verse" id="v6015062" data-cfiref="1142">
   <span class="verse-num"><sup>62</sup></span>
<span class="verse-text">ኒብሻን፥ የጨው ከተማ፥ ዓይንጋዲ፤ ስድስት ከተሞችና መንደሮቻቸው።</span>
</p>
 <p class="paragraph-break" id="paragraphb_6015063"></p> 
<p class="verse paragraph" id="v6015063" data-cfiref="1146">
   <span class="verse-num"><sup>63</sup></span>
<span class="verse-text">በኢየሩሳሌም የተቀመጡትን ኢያቡሳውያንን ግን የይሁዳ ልጆች ሊያሳድዱአቸው አልተቻላቸውም፤ ኢያቡሳውያንም እስከ ዛሬ በይሁዳ ልጆች መካከል በኢየሩሳሌም ውስጥ ተቀምጠዋል።</span>
</p>


<h2 class="chapter" id="chapter_6016001">ምዕራፍ 16</h2>

<h3 class="paragraph-heading" id="paragraph_6016001">ለኤፍሬምና ለምናሴ ነገድ የተመደበው ድርሻ</h3>  <span class="chapter">16</span>
<p class="verse first-verse" id="v6016001" data-cfiref="1154">
   <span class="verse-num"><sup>1</sup></span>
<span class="verse-text">የዮሴፍም ልጆች ዕጣ በኢያሪኮ አጠገብ በምሥራቁ በኩል ካለው ከዮርዳኖስ አንሥቶ በምድረ በዳውና በተራራማው በኩል ከኢያሪኮ ወደ ቤቴል ወጣ፤</span>
</p>
  
<p class="verse" id="v6016002" data-cfiref="1156">
   <span class="verse-num"><sup>2</sup></span>
<span class="verse-text">ከቤቴል ወደ ሎዛ ወጣ፥ በአርካውያንም ዳርቻ በኩል ወደ አጣሮት አለፈ፥</span>
</p>
  
<p class="verse" id="v6016003" data-cfiref="1158">
   <span class="verse-num"><sup>3</sup></span>
<span class="verse-text">ወደ ምዕራብም እስከ የፍሌጣውያን ዳርቻ እስከ ታችኛው ቤትሖሮን ዳርቻ እስከ ጌዝር ድረስ ወረደ፥ መውጫውም በባሕሩ አጠገብ ነበረ።</span>
</p>
 <p class="paragraph-break" id="paragraphb_6016004"></p> 
<p class="verse paragraph" id="v6016004" data-cfiref="1162">
   <span class="verse-num"><sup>4</sup></span>
<span class="verse-text">የዮሴፍም ልጆች ምናሴና ኤፍሬም ርስታቸውን ወረሱ።</span>
</p>
 <p class="paragraph-break" id="paragraphb_6016005"></p> 
<p class="verse paragraph" id="v6016005" data-cfiref="1166">
   <span class="verse-num"><sup>5</sup></span>
<span class="verse-text">የኤፍሬምም ልጆች ድንበር በየወገኖቻቸው እንደዚህ ነበረ፤ በምሥራቅ በኩል የርስታቸው ድንበር አጣሮትአዳር እስከ ላይኛው ቤትሖሮን ድረስ ነበረ፤</span>
</p>
  
<p class="verse" id="v6016006" data-cfiref="1168">
   <span class="verse-num"><sup>6</sup></span>
<span class="verse-text">ድንበሩም ወደ ምዕራብ ወደ ሚክምታት በሰሜን በኩል ወጣ፤ ድንበሩም ወደ ምሥራቅ ወደ ተአናትሴሎ ዞረ፥ ወደ ኢያኖክ በምሥራቅ በኩል አለፈ፥</span>
</p>
  
<p class="verse" id="v6016007" data-cfiref="1170">
   <span class="verse-num"><sup>7</sup></span>
<span class="verse-text">ከኢያኖክም ወደ አጣሮትና ወደ ነዓራት ወረደ፤ ወደ ኢያሪኮም ደረሰ፥ ወደ ዮርዳኖስም ወጣ።</span>
</p>
  
<p class="verse" id="v6016008" data-cfiref="1172">
   <span class="verse-num"><sup>8</sup></span>
<span class="verse-text">ድንበሩም ከታጱዋ ወደ ምዕራብ እስከ ቃና ወንዝ ድረስ አለፈ፥ መውጫውም በባሕሩ አጠገብ ነበረ። የኤፍሬም ልጆች ነገድ ርስት በየወገኖቻቸው ይህ ነበረ።</span>
</p>
  
<p class="verse" id="v6016009" data-cfiref="1174">
   <span class="verse-num"><sup>9</sup></span>
<span class="verse-text">ይኸውም በምናሴ ልጆች ርስት መካከል ለኤፍሬም ልጆች ከተለዩ ከተሞች ጋር፥ ከተሞች ሁሉ ከመንደሮቻቸው ጋር፥ ነው።</span>
</p>
 <p class="paragraph-break" id="paragraphb_6016010"></p> 
<p class="verse paragraph" id="v6016010" data-cfiref="1178">
   <span class="verse-num"><sup>10</sup></span>
<span class="verse-text">በጌዝርም የተቀመጡትን ከነዓናውያንን አላሳደዱአቸውም፥ እስከ ዛሬም ድረስ ከነዓናውያን በኤፍሬም መካከል ተቀምጠዋል፤ የጕልበት ግብርም ያስገብሩአቸው ነበር።</span>
</p>


<h2 class="chapter" id="chapter_6017001">ምዕራፍ 17</h2>

  <span class="chapter">17</span>
<p class="verse first-verse" id="v6017001" data-cfiref="1184">
   <span class="verse-num"><sup>1</sup></span>
<span class="verse-text">ለምናሴ ነገድ ዕጣ ይህ ነው፤ የዮሴፍ በኵር እርሱ ነውና። የምናሴም በኵር የገለዓድ አባት ማኪር ብርቱ ሰልፈኛ ስለ ነበረ ገለዓድንና ባሳንን ወረሰ።</span>
</p>
  
<p class="verse" id="v6017002" data-cfiref="1186">
   <span class="verse-num"><sup>2</sup></span>
<span class="verse-text">ዕጣውም ለቀሩት ለምናሴ ልጆች በየወገኖቻቸው፥ ለአቢዔዝር ልጆች፥ ለኬሌግ ልጆች፥ ለአሥሪኤል ልጆች፥ ለሴኬም ልጆች፥ ለኦፌር ልጆች፥ ለሸሚዳ ልጆች ሆነ፤ የዮሴፍ ልጅ የምናሴ ወንዶች ልጆች በየወገኖቻቸው እነዚህ ናቸው።</span>
</p>
 <p class="paragraph-break" id="paragraphb_6017003"></p> 
<p class="verse paragraph" id="v6017003" data-cfiref="1190">
   <span class="verse-num"><sup>3</sup></span>
<span class="verse-text">ለምናሴ ልጅ፥ ለማኪር ልጅ፥ ለገለዓድ ልጅ፥ ለኦፌር ልጅ፥ ለሰለጰዓድ ግን ሴቶች ልጆች እንጂ ወንዶች ልጆች አልነበሩትም የሴቶች ልጆቹም ስም ማህለህ፥ ኑዓ፥ ዔግላ፥ ሚልካ፥ ቲርጻ ነበረ።</span>
</p>
  
<p class="verse" id="v6017004" data-cfiref="1192">
   <span class="verse-num"><sup>4</sup></span>
<span class="verse-text">እነርሱም ወደ ካህኑ ወደ አልዓዛርና ወደ ነዌ ልጅ ወደ ኢያሱ ወደ አለቆችም ቀርበው፦ እግዚአብሔር በወንድሞቻችን መካከል ርስት እንዲሰጠን ሙሴን አዘዘ አሉ፤ እግዚአብሔርም እንዳዘዘ በአባታቸው ወንድሞች መካከል ርስት ሰጣቸው።</span>
</p>
  
<p class="verse" id="v6017005" data-cfiref="1194">
   <span class="verse-num"><sup>5</sup></span>
<span class="verse-text">በዮርዳኖስ ማዶ ካለው ከገለዓድና ከባሳን አገር ሌላ ለምናሴ አሥር ዕጣ ሆነ፤</span>
</p>
  
<p class="verse" id="v6017006" data-cfiref="1196">
   <span class="verse-num"><sup>6</sup></span>
<span class="verse-text">የምናሴ ሴቶች ልጆች በወንዶች ልጆች መካከል ርስት ተቀብለዋልና፤ የገለዓድም ምድር ለቀሩት ለምናሴ ልጆች ሆኖአልና።</span>
</p>
 <p class="paragraph-break" id="paragraphb_6017007"></p> 
<p class="verse paragraph" id="v6017007" data-cfiref="1200">
   <span class="verse-num"><sup>7</sup></span>
<span class="verse-text">የምናሴም ድንበር ከአሴር ጀምሮ በሴኬም ፊት ልፊት እስካለው እስከ ሚክምታት ድረስ ነበረ፤ ድንበሩም በቀኝ በኩል ወደ ዓይንታጱዋ ሰዎች አለፈ።</span>
</p>
  
<p class="verse" id="v6017008" data-cfiref="1202">
   <span class="verse-num"><sup>8</sup></span>
<span class="verse-text">የታጱዋ ምድር ለምናሴ ነበረ፤ በምናሴ ዳርቻ ያለው ታጱዋ ግን ለኤፍሬም ልጆች ሆነ።</span>
</p>
  
<p class="verse" id="v6017009" data-cfiref="1204">
   <span class="verse-num"><sup>9</sup></span>
<span class="verse-text">ድንበሩም ወደ ቃና ወንዝ ከወንዙ በደቡብ ወገን ወረደ፤ በምናሴም ከተሞች መካከል የነበሩት እነዚህ ከተሞች ለኤፍሬም ሆኑ፤ የምናሴም ድንበር በወንዙ በኩል በሰሜን ወገን ነበረ፥ መውጫውም በባሕሩ አጠገብ ነበረ።</span>
</p>
 <p class="paragraph-break" id="paragraphb_6017010"></p> 
<p class="verse paragraph" id="v6017010" data-cfiref="1208">
   <span class="verse-num"><sup>10</sup></span>
<span class="verse-text">በደቡብ በኩል ያለው ለኤፍሬም ነበረ፥ በሰሜንም በኩል ያለው ለምናሴ ነበረ፥ ድንበሩም ባሕሩ ነበረ፤ በሰሜን በኩል ወደ አሴር፥ በምሥራቅም በኩል ወደ ይሳኮር ደረሰ።</span>
</p>
 <p class="paragraph-break" id="paragraphb_6017011"></p> 
<p class="verse paragraph" id="v6017011" data-cfiref="1212">
   <span class="verse-num"><sup>11</sup></span>
<span class="verse-text">በይሳኮርና በአሴር መካከል ቤትሳንና መንደሮችዋ፥ ይብልዓምና መንደሮችዋ፥ ዶርና የመንደሮችዋ ሰዎች፥ ዓይንዶርና የመንደሮችዋ ሰዎች፥ ታዕናክና የመንደሮችዋ ሰዎች፥ መጊዶና የመንደሮችዋ ሰዎች፥ ሦስቱ ኮረብቶች ለምናሴ ነበሩ።</span>
</p>
 <p class="paragraph-break" id="paragraphb_6017012"></p> 
<p class="verse paragraph" id="v6017012" data-cfiref="1216">
   <span class="verse-num"><sup>12</sup></span>
<span class="verse-text">የምናሴ ልጆች ግን የእነዚህን ከተሞች ሰዎች ሊያሳድዱአቸው አልቻሉም፤ ነገር ግን ከነዓናውያን በዚያ አገር በመቀመጥ ጸኑ።</span>
</p>
  
<p class="verse" id="v6017013" data-cfiref="1218">
   <span class="verse-num"><sup>13</sup></span>
<span class="verse-text">የእስራኤልም ልጆች በጸኑ ጊዜ ከነዓናውያንን የጕልበት ግብር አስገበሩአቸው፥ ፈጽመውም አላሳደዱአቸውም።</span>
</p>
 <p class="paragraph-break" id="paragraphb_6017014"></p> 
<p class="verse paragraph" id="v6017014" data-cfiref="1222">
   <span class="verse-num"><sup>14</sup></span>
<span class="verse-text">የዮሴፍ ልጆች ኢያሱን፦ እኔ ብዙ ሕዝብ ስለ ሆንሁ እስከ አሁንም እግዚአብሔር ስለ ባረከኝ ለምን አንድ ክፍል አንድም ዕጣ ብቻ ርስት አድርገህ ሰጠኸኝ? አሉት።</span>
</p>
 <p class="paragraph-break" id="paragraphb_6017015"></p> 
<p class="verse paragraph" id="v6017015" data-cfiref="1226">
   <span class="verse-num"><sup>15</sup></span>
<span class="verse-text">ኢያሱም፦ ብዙ ሕዝብስ ከሆንህ ተራራማውም የኤፍሬም አገር ጠብቦህ እንደ ሆነ ወደ ዱር ወጥተህ በፌርዛውያንና በራፋይም ምድር ለአንተ ስፍራ መንጥር አላቸው።</span>
</p>
 <p class="paragraph-break" id="paragraphb_6017016"></p> 
<p class="verse paragraph" id="v6017016" data-cfiref="1230">
   <span class="verse-num"><sup>16</sup></span>
<span class="verse-text">የዮሴፍም ልጆች፦ ተራራማው አገር አይበቃንም፤ በሸለቆውም ውስጥ ለሚኖሩት፥ በቤትሳንና በመንደሮችዋ በኢይዝራኤልም ሸለቆ ለሚኖሩት ከነዓናውያን የብረት ሰረገሎች አላቸው አሉት።</span>
</p>
 <p class="paragraph-break" id="paragraphb_6017017"></p> 
<p class="verse paragraph" id="v6017017" data-cfiref="1234">
   <span class="verse-num"><sup>17</sup></span>
<span class="verse-text">ኢያሱም የዮሴፍ ወገን ለሚሆኑ ለኤፍሬምና ለምናሴ፦ አንተ ብዙ ሕዝብ ነህ፥ ጽኑም ኃይል አለህ አንድ ዕጣ ብቻ አይሆንልህም፤</span>
</p>
  
<p class="verse" id="v6017018" data-cfiref="1236">
   <span class="verse-num"><sup>18</sup></span>
<span class="verse-text">ነገር ግን ተራራማው አገር ለአንተ ይሆናል፥ ዱር እንኳን ቢሆንም ትመነጥረዋለህ፥ ለአንተም ይሆናል፤ ለከነዓናውያንም የብረት ሰረገሎች ቢሆኑላቸው የበረቱም ቢሆኑ ታሳድዳቸዋለህ አላቸው።</span>
</p>


<h2 class="chapter" id="chapter_6018001">ምዕራፍ 18</h2>

<h3 class="paragraph-heading" id="paragraph_6018001">የቀሪው ምድር መከፋፈል</h3>  <span class="chapter">18</span>
<p class="verse first-verse" id="v6018001" data-cfiref="1244">
   <span class="verse-num"><sup>1</sup></span>
<span class="verse-text">የእስራኤል ልጆች ማኅበር ሁሉ በሴሎ ተሰበሰቡ፥ በዚያም የመገናኛውን ድንኳን ተከሉ፤ ምድሩም ጸጥ ብሎ ተገዛላቸው።</span>
</p>
  
<p class="verse" id="v6018002" data-cfiref="1246">
   <span class="verse-num"><sup>2</sup></span>
<span class="verse-text">ከእስራኤልም ልጆች ርስት ያልተካፈሉ ሰባት ነገድ ቀርተው ነበር።</span>
</p>
 <p class="paragraph-break" id="paragraphb_6018003"></p> 
<p class="verse paragraph" id="v6018003" data-cfiref="1250">
   <span class="verse-num"><sup>3</sup></span>
<span class="verse-text">ኢያሱም የእስራኤልን ልጆች አላቸው፦ የአባቶቻችሁ አምላክ እግዚአብሔር የሰጣችሁን ምድር ትወርሱ ዘንድ እስከ መቼ ለመግባት ቸል ትላላችሁ?</span>
</p>
  
<p class="verse" id="v6018004" data-cfiref="1252">
   <span class="verse-num"><sup>4</sup></span>
<span class="verse-text">ከየነገዱ ሁሉ ሦስት ሦስት ሰዎች ምረጡ፥ እኔም እልካቸዋለሁ፤ ተነሥተውም አገሩን ይዞራሉ፥ እንደ ርስታቸውም መጠን ይጽፉታል፤ ወደ እኔም ይመለሳሉ።</span>
</p>
  
<p class="verse" id="v6018005" data-cfiref="1254">
   <span class="verse-num"><sup>5</sup></span>
<span class="verse-text">በሰባትም ክፍል ይከፍሉታል፤ ይሁዳ በደቡብ በኩል በዳርቻው ውስጥ ይቀመጣል፤ የዮሴፍ ወገኖች በሰሜን በኩል በዳርቻው ውስጥ ይቀመጣሉ።</span>
</p>
  
<p class="verse" id="v6018006" data-cfiref="1256">
   <span class="verse-num"><sup>6</sup></span>
<span class="verse-text">እናንተም ምድሩን በሰባት ክፍል ጻፉት፥ የጻፋችሁትንም ወዲህ አምጡልኝ፤ በአምላካችንም በእግዚአብሔር ፊት በዚህ ዕጣ አጣጥላችኋለሁ።</span>
</p>
  
<p class="verse" id="v6018007" data-cfiref="1258">
   <span class="verse-num"><sup>7</sup></span>
<span class="verse-text">ነገር ግን የእግዚአብሔር ክህነት ርስታቸው ነውና ለሌዋውያን በመካከላችሁ እድል ፈንታ የላቸውም፤ ጋድም ሮቤልም የምናሴም ነገድ እኩሌታ በዮርዳኖስ ማዶ በምሥራቅ በኩል የእግዚአብሔር ባሪያ ሙሴ የሰጣቸውን ርስታቸውን ተቀብለዋል።</span>
</p>
 <p class="paragraph-break" id="paragraphb_6018008"></p> 
<p class="verse paragraph" id="v6018008" data-cfiref="1262">
   <span class="verse-num"><sup>8</sup></span>
<span class="verse-text">ሰዎችም ተነሥተው ሄዱ፤ ኢያሱም ምድሩን ሊጽፉ የሄዱትን፦ ሂዱ፥ ምድሩንም ዞራችሁ ጻፉት፥ ወደ እኔም ተመለሱ፤ በዚህም በሴሎ በእግዚአብሔር ፊት ዕጣ አጣጥላችኋለሁ ብሎ አዘዛቸው።</span>
</p>
  
<p class="verse" id="v6018009" data-cfiref="1264">
   <span class="verse-num"><sup>9</sup></span>
<span class="verse-text">ሰዎቹም ሄደው ምድሩን ዞሩ፥ እንደ ከተሞችም በሰባት ክፍል ከፈሉት፥ በመጽሐፍም ጻፉት፤ ኢያሱም ወደ ሰፈረበት ወደ ሴሎ ተመለሱ።</span>
</p>
  
<p class="verse" id="v6018010" data-cfiref="1266">
   <span class="verse-num"><sup>10</sup></span>
<span class="verse-text">ኢያሱም በእግዚአብሔር ፊት በሴሎ ዕጣ አጣጣላቸው፤ በዚያም ኢያሱ ለእስራኤል ልጆች እንደ ክፍሎቻቸው ምድሩን ከፈለ።</span>
</p>
<h3 class="paragraph-heading" id="paragraph_6018011">ለብንያም ነገድ የተመደበው ድርሻ</h3> <p class="paragraph-break" id="paragraphb_6018011"></p> 
<p class="verse paragraph" id="v6018011" data-cfiref="1272">
   <span class="verse-num"><sup>11</sup></span>
<span class="verse-text">የብንያምም ልጆች ነገድ ዕጣ በየወገኖቻቸው ወጣ፤ የዕጣቸውም ዳርቻ በይሁዳ ልጆችና በዮሴፍ ልጆች መካከል ወጣ።</span>
</p>
 <p class="paragraph-break" id="paragraphb_6018012"></p> 
<p class="verse paragraph" id="v6018012" data-cfiref="1276">
   <span class="verse-num"><sup>12</sup></span>
<span class="verse-text">በሰሜን በኩል ድንበራቸው ከዮርዳኖስ ጀመረ፤ ድንበሩም ወደ ኢያሪኮ ወደ ሰሜን ወገን ወጣ፥ ከዚያም በተራራማው አገር ወደ ምዕራብ ወጣ፥ መውጫውም በቤትአዌን ምድረ በዳ ነበረ።</span>
</p>
  
<p class="verse" id="v6018013" data-cfiref="1278">
   <span class="verse-num"><sup>13</sup></span>
<span class="verse-text">ድንበሩም ከዚያ በደቡብ በኩል ቤቴል ወደምትባል ወደ ሎዛ አለፈ፤ ድንበሩም በታችኛው ቤትሖሮን በደቡብ በኩል ባለው ተራራ ወደ አጣሮትአዳር ወረደ።</span>
</p>
 <p class="paragraph-break" id="paragraphb_6018014"></p> 
<p class="verse paragraph" id="v6018014" data-cfiref="1282">
   <span class="verse-num"><sup>14</sup></span>
<span class="verse-text">ድንበሩም ወደ ምዕራብ ሄደ፥ በቤትሖሮንም ፊት ለፊት ካለው ተራራ ወደ ደቡብ ዞረ፤ መውጫውም ቂርያትይዓሪም በምትባል በይሁዳ ልጆች ከተማ በቂርያትበኣል ነበረ፤ ይህ የምዕራቡ ዳርቻ ነበረ።</span>
</p>
 <p class="paragraph-break" id="paragraphb_6018015"></p> 
<p class="verse paragraph" id="v6018015" data-cfiref="1286">
   <span class="verse-num"><sup>15</sup></span>
<span class="verse-text">የደቡብም ዳርቻ ከቂርያትይዓሪም መጨረሻ ነበረ፤ ድንበሩም በምዕራብ በኩል ወደ ነፍቶ ውኃ ምንጭ ወጣ።</span>
</p>
  
<p class="verse" id="v6018016" data-cfiref="1288">
   <span class="verse-num"><sup>16</sup></span>
<span class="verse-text">ድንበሩም በሄኖም ልጅ ሸለቆ ፊት ለፊት ወዳለው ተራራ መጨረሻ ወረደ፥ እርሱም በራፋይም ሸሰቆ በሰሜን በኩል ነው፤ ወደ ሄኖም ሸለቆ ወደ ኢያቡስ ዳር በደቡብ በኩል ወረደ፥ ወደ ዓይንሮጌልም ወረደ።</span>
</p>
  
<p class="verse" id="v6018017" data-cfiref="1290">
   <span class="verse-num"><sup>17</sup></span>
<span class="verse-text">ወደ ሰሜንም አለፈ በቤትሳሚስ ምንጭ ላይ ወጣ፥ በአዱሚም ዐቀበት ፊት ለፊት ወዳለው ወደ ጌሊሎት ደረሰ፤ ወደ ሮቤልም ልጅ ወደ ቦሀን ድንጋይ ወረደ፤</span>
</p>
  
<p class="verse" id="v6018018" data-cfiref="1292">
   <span class="verse-num"><sup>18</sup></span>
<span class="verse-text">በሰሜንም ወገን ወደ ዓረባ አጠገብ አለፈ፥ ወደ ዓረባም ወረደ፤</span>
</p>
  
<p class="verse" id="v6018019" data-cfiref="1294">
   <span class="verse-num"><sup>19</sup></span>
<span class="verse-text">ድንበሩም ወደ ቤትሖግላ ወደ ሰሜን ወገን አለፈ፤ መውጫውም በዮርዳኖስ መጨረሻ በደቡብ በኩል ባለው በጨው ባሕር ልሳን አጠገብ ነበረ፤ ይህ የደቡቡ ዳርቻ ነበረ።</span>
</p>
 <p class="paragraph-break" id="paragraphb_6018020"></p> 
<p class="verse paragraph" id="v6018020" data-cfiref="1298">
   <span class="verse-num"><sup>20</sup></span>
<span class="verse-text">በምሥራቅም በኩል ድንበሩ ዮርዳኖስ ነበረ። ይህ በዙርያቸው ዳርቻ በየወገኖቻቸው የብንያም ልጆች ርስት ነበረ።</span>
</p>
  
<p class="verse" id="v6018021" data-cfiref="1300">
   <span class="verse-num"><sup>21</sup></span>
<span class="verse-text">የብንያምም ልጆች ነገድ ከተሞች በየወገኖቻቸው እነዚህ ነበሩ፤ ኢያሪኮ፥ ቤትሖግላ፥ ዓመቀጺጽ፥</span>
</p>
 <p class="paragraph-break" id="paragraphb_6018022"></p> 
<p class="verse paragraph" id="v6018022" data-cfiref="1304">
   <span class="verse-num"><sup>22</sup></span>
<span class="verse-text">ቤትዓረባ፥ ዘማራይም፥ ቤቴል፥</span>
</p>
  
<p class="verse" id="v6018023" data-cfiref="1306">
   <span class="verse-num"><sup>23፥24</sup></span>
<span class="verse-text">ዓዊም፥ ፋራ፥ ኤፍራታ፥ ክፊርዓሞናይ፥ ዖፍኒ፥ ጋባ፤ አሥራ ሁለት ከተሞችና መንደሮቻቸው።</span>
</p>
 <p class="paragraph-break" id="paragraphb_6018025"></p> 
<p class="verse paragraph" id="v6018025" data-cfiref="1310">
   <span class="verse-num"><sup>25</sup></span>
<span class="verse-text">ገባዖን፥ ራማ፥ ብኤሮት፥</span>
</p>
  
<p class="verse" id="v6018026" data-cfiref="1312">
   <span class="verse-num"><sup>26</sup></span>
<span class="verse-text">ምጽጳ፥ ከፊራ፥ አሞቂ፥</span>
</p>
  
<p class="verse" id="v6018027" data-cfiref="1314">
   <span class="verse-num"><sup>27፥28</sup></span>
<span class="verse-text">ሬቄም፥ ይርጵኤል፥ ተርአላ፥ ጼላ፥ ኤሌፍ፥ ኢየሩሳሌም የምትባል የኢያቡስ ከተማ፥ ቂርያትጊብዓት፤ አሥራ ሦስት ከተሞችና መንደሮቻቸው። የብንያም ልጆች ርስት በየወገኖቻቸው ይህ ነበረ።</span>
</p>


<h2 class="chapter" id="chapter_6019001">ምዕራፍ 19</h2>

<h3 class="paragraph-heading" id="paragraph_6019001">ለስምዖን ነገድ የተመደበው ድርሻ</h3>  <span class="chapter">19</span>
<p class="verse first-verse" id="v6019001" data-cfiref="1322">
   <span class="verse-num"><sup>1</sup></span>
<span class="verse-text">ሁለተኛውም ዕጣ ለስምዖን ልጆች ነገድ በየወገኖቻቸው ወጣ፤ ርስታቸውም በይሁዳ ልጆች ርስት መከከል ነበረ።</span>
</p>
  
<p class="verse" id="v6019002" data-cfiref="1324">
   <span class="verse-num"><sup>2</sup></span>
<span class="verse-text">እነዚህም ርስታቸው ሆኑላቸው፤ ቤርሳቤህ፥ ሤባ፥ ሞላዳ፥</span>
</p>
  
<p class="verse" id="v6019003" data-cfiref="1326">
   <span class="verse-num"><sup>3፥4</sup></span>
<span class="verse-text">ሐጸርሹዓል፥ ባላ፥ ዔጼም፥ ኤልቶላድ፥</span>
</p>
  
<p class="verse" id="v6019005" data-cfiref="1328">
   <span class="verse-num"><sup>5</sup></span>
<span class="verse-text">በቱል፥ ሔርማ፥ ጺቅላግ፥ ቤትማርካቦት፥</span>
</p>
  
<p class="verse" id="v6019006" data-cfiref="1330">
   <span class="verse-num"><sup>6</sup></span>
<span class="verse-text">ሐጸርሱሳ፥ ቤተ ለባኦት፥ ሻሩሔን፤ አሥራ ሦስት ከተሞችና መንደሮቻቸው፤</span>
</p>
 <p class="paragraph-break" id="paragraphb_6019007"></p> 
<p class="verse paragraph" id="v6019007" data-cfiref="1334">
   <span class="verse-num"><sup>7</sup></span>
<span class="verse-text">ዓይን፥ ሪሞን፥ ዔቴር፥ አሻን፤ አራት ከተሞችና መንደሮቻቸው፤</span>
</p>
  
<p class="verse" id="v6019008" data-cfiref="1336">
   <span class="verse-num"><sup>8</sup></span>
<span class="verse-text">እስከ ባዕላትብኤርና እስከ ደቡቡ ራማት ድረስ በእነዚህ ከተሞች ዙሪያ ያሉ መንደሮች ሁሉ። የስምዖን ልጆች ነገድ ርስት በየወገኖቻቸው ይህ ነበረ።</span>
</p>
  
<p class="verse" id="v6019009" data-cfiref="1338">
   <span class="verse-num"><sup>9</sup></span>
<span class="verse-text">ከይሁዳ ልጆች ክፍል የስምዖን ልጆች ርስት ሆነ፤ የይሁዳም ልጆች እድል ፈንታ ስለ በዛባቸው የስምዖን ልጆች በርስታቸው መካከል ወረሱ።</span>
</p>
<h3 class="paragraph-heading" id="paragraph_6019010">ለዛብሎን ነገድ የተመደበው ድርሻ</h3> <p class="paragraph-break" id="paragraphb_6019010"></p> 
<p class="verse paragraph" id="v6019010" data-cfiref="1344">
   <span class="verse-num"><sup>10</sup></span>
<span class="verse-text">ሦስተኛውም ዕጣ ለዛብሎን ልጆች በየወገኖቻቸው ወጣ፤ የርስታቸውም ድንበር ወደ ሣሪድ ደረሰ፤</span>
</p>
  
<p class="verse" id="v6019011" data-cfiref="1346">
   <span class="verse-num"><sup>11</sup></span>
<span class="verse-text">ድንበራቸውም በምዕራብ በኩል ወደ መርዓላ ወጣ፥ እስከ ደባሼትም ደረሰ፤ በዮቅንዓም ፊት ለፊት ወዳለው ወንዝ ደረሰ፤</span>
</p>
  
<p class="verse" id="v6019012" data-cfiref="1348">
   <span class="verse-num"><sup>12</sup></span>
<span class="verse-text">ከሣሪድም ወደ ፀሐይ መውጫ ወደ ምሥራቅ ወደ ኪስሎትታቦር ዳርቻ ዞረ፤</span>
</p>
  
<p class="verse" id="v6019013" data-cfiref="1350">
   <span class="verse-num"><sup>13</sup></span>
<span class="verse-text">ወደ ዳብራትም ወጣ፥ ወደ ያፊዓም ደረሰ፤ ከዚያም በምሥራቅ በኩል ወደ ጋትሔፍርና ወደ ዒታቃጺን አለፈ፤ ወደ ሪምንና ወደ ኒዓ ወጣ።</span>
</p>
  
<p class="verse" id="v6019014" data-cfiref="1352">
   <span class="verse-num"><sup>14</sup></span>
<span class="verse-text">ድንበሩም በሰሜን በኩል ወደ ሐናቶን ዞረ፥ መውጫውም በይፍታሕኤል ሸለቆ ነበረ።</span>
</p>
  
<p class="verse" id="v6019015" data-cfiref="1354">
   <span class="verse-num"><sup>15</sup></span>
<span class="verse-text">ቀጣት፥ ነህላል፥ ሺምሮን፥ ይዳላ፥ ቤተ ልሔም፤ አሥራ ሁለት ከተሞችና መንደሮቻቸው።</span>
</p>
 <p class="paragraph-break" id="paragraphb_6019016"></p> 
<p class="verse paragraph" id="v6019016" data-cfiref="1358">
   <span class="verse-num"><sup>16</sup></span>
<span class="verse-text">የዛብሎን ልጆች ርስት በየወገኖቻቸው እነዚህ ከተሞችና መንደሮቻቸው ናቸው።</span>
</p>
<h3 class="paragraph-heading" id="paragraph_6019017">ለይላኮር ነገድ የተመደበው ድርሻ</h3> <p class="paragraph-break" id="paragraphb_6019017"></p> 
<p class="verse paragraph" id="v6019017" data-cfiref="1364">
   <span class="verse-num"><sup>17</sup></span>
<span class="verse-text">አራተኛውም ዕጣ ለይሳኮር ልጆች በየወገኖቻቸው ወጣ።</span>
</p>
  
<p class="verse" id="v6019018" data-cfiref="1366">
   <span class="verse-num"><sup>18</sup></span>
<span class="verse-text">ድንበራቸውም ወደ ኢይዝራኤል፥</span>
</p>
  
<p class="verse" id="v6019019" data-cfiref="1368">
   <span class="verse-num"><sup>19</sup></span>
<span class="verse-text">ወደ ከስሎት፥ ወደ ሱነም፥ ወደ ሐፍራይም፥ ወደ ሺኦን፥ ወደ አናሐራት፥</span>
</p>
  
<p class="verse" id="v6019020" data-cfiref="1370">
   <span class="verse-num"><sup>20</sup></span>
<span class="verse-text">ወደ ረቢት፥ ወደ ቂሶን፥ ወደ አቤጽ፥</span>
</p>
  
<p class="verse" id="v6019021" data-cfiref="1372">
   <span class="verse-num"><sup>21</sup></span>
<span class="verse-text">ወደ ሬሜት፥ ወደ ዓይንጋኒም፥ ወደ ዓይንሐዳ፥ ወደ ቤትጳጼጽ ደረሰ፤</span>
</p>
  
<p class="verse" id="v6019022" data-cfiref="1374">
   <span class="verse-num"><sup>22</sup></span>
<span class="verse-text">ድንበሩም ወደ ታቦርና ወደ ሻሕጹማ፥ ወደ ቤትሳሚስ ደረሰ፥ የድንበራቸውም መውጫ ዮርዳኖስ ነበረ፤ አሥራ ስድስት ከተሞችና መንደሮቻቸው።</span>
</p>
 <p class="paragraph-break" id="paragraphb_6019023"></p> 
<p class="verse paragraph" id="v6019023" data-cfiref="1378">
   <span class="verse-num"><sup>23</sup></span>
<span class="verse-text">የይሳኮር ልጆች ነገድ ርስት በየወገኖቻቸው እነዚህ ከተሞችና መንደሮቻቸው ናቸው።</span>
</p>
<h3 class="paragraph-heading" id="paragraph_6019024">ለአሴር ነገድ የተመደበው ድርሻ</h3> <p class="paragraph-break" id="paragraphb_6019024"></p> 
<p class="verse paragraph" id="v6019024" data-cfiref="1384">
   <span class="verse-num"><sup>24</sup></span>
<span class="verse-text">አምስተኛውም ዕጣ ለአሴር ልጆች ነገድ በየወገኖቻቸው ወጣ።</span>
</p>
  
<p class="verse" id="v6019025" data-cfiref="1386">
   <span class="verse-num"><sup>25</sup></span>
<span class="verse-text">ድንበራቸውም ሔልቃት፥ ሐሊ፥ ቤጤን፥ አዚፍ፥</span>
</p>
  
<p class="verse" id="v6019026" data-cfiref="1388">
   <span class="verse-num"><sup>26</sup></span>
<span class="verse-text">አላሜሌክ፥ ዓምዓድ፥ ሚሽአል ነበረ፤ በምዕራብ በኩል ወደ ቀርሜሎስና ወደ ሺሖርሊብናት ደረሰ፤</span>
</p>
  
<p class="verse" id="v6019027" data-cfiref="1390">
   <span class="verse-num"><sup>27</sup></span>
<span class="verse-text">ወደ ፀሐይም መውጫ ወደ ቤትዳጎን ዞረ፥ ወደ ዛብሎንም ወደ ይፍታሕኤል ሸለቆ፥ በሰሜን በኩል ወደ ቤትዔሜቅና ወደ ንዒኤልም ደረሰ፤ በስተ ግራ በኩልም ወደ ካቡል ወጣ፤</span>
</p>
  
<p class="verse" id="v6019028" data-cfiref="1392">
   <span class="verse-num"><sup>28</sup></span>
<span class="verse-text">ከዚያም ወደ ዔብሮን፥ ወደ ረአብ፥ ወደ ሐሞን፥ ወደ ቃና እስከ ታላቁ ሲዶናም ደረሰ።</span>
</p>
  
<p class="verse" id="v6019029" data-cfiref="1394">
   <span class="verse-num"><sup>29</sup></span>
<span class="verse-text">ድንበሩም ወደ ራማ፥ ወደ ተመሸገውም ከተማ ወደ ጢሮስ ዞረ፤ ድንበሩም ወደ ሖሳ ዞረ፤ መውጫውም በአክዚብ በኩል ወደ ባሕሩ ነበረ፤</span>
</p>
  
<p class="verse" id="v6019030" data-cfiref="1396">
   <span class="verse-num"><sup>30</sup></span>
<span class="verse-text">ዑማ፥ አፌቅ፥ ረአብ ደግሞ ነበሩ፤ ሀያ ሁለት ከተሞችና መንደሮቻቸው።</span>
</p>
  
<p class="verse" id="v6019031" data-cfiref="1398">
   <span class="verse-num"><sup>31</sup></span>
<span class="verse-text">የአሴር ልጆች ነገድ ርስት በየወገኖቻቸው እነዚህ ከተሞችና መንደሮቻቸው ናቸው።</span>
</p>
<h3 class="paragraph-heading" id="paragraph_6019032">ለንፍታሌም ነገድ የተመደበው ድርሻ</h3> <p class="paragraph-break" id="paragraphb_6019032"></p> 
<p class="verse paragraph" id="v6019032" data-cfiref="1404">
   <span class="verse-num"><sup>32</sup></span>
<span class="verse-text">ስድስተኛውም ዕጣ ለንፍታሌም ልጆች በየወገኖቻቸው ወጣ።</span>
</p>
 <p class="paragraph-break" id="paragraphb_6019033"></p> 
<p class="verse paragraph" id="v6019033" data-cfiref="1408">
   <span class="verse-num"><sup>33</sup></span>
<span class="verse-text">ድንበራቸውም ከሔሌፍ፥ ከጸዕነኒም ዛፍ፥ ከአዳሚኔቄብ፥ ከየብኒኤል እስከ ለቁም ድረስ ነበረ፤ መውጫውም በዮርዳኖስ ነበረ።</span>
</p>
  
<p class="verse" id="v6019034" data-cfiref="1410">
   <span class="verse-num"><sup>34</sup></span>
<span class="verse-text">ድንበሩም ወደ ምዕራብ ወደ አዝኖትታቦር ዞረ፥ ከዚያም ወደ ሑቆቅ ወጣ፤ ከዚያም በደቡብ በኩል ወደ ዛብሎን፥ በምዕራብ በኩል ወደ አሴር፥ በዮርዳኖስም በፀሐይ መውጫ ወደ ይሁዳ ደረሰ።</span>
</p>
  
<p class="verse" id="v6019035" data-cfiref="1412">
   <span class="verse-num"><sup>35</sup></span>
<span class="verse-text">የተመሸጉትም ከተሞች እነዚህ ነበሩ፤ ጺዲም፥ ጼር፥ ሐማት፥</span>
</p>
 <p class="paragraph-break" id="paragraphb_6019036"></p> 
<p class="verse paragraph" id="v6019036" data-cfiref="1416">
   <span class="verse-num"><sup>36</sup></span>
<span class="verse-text">ረቃት፥ ኬኔሬት፥ አዳማ፥ ራማ፥ አሶር፥</span>
</p>
  
<p class="verse" id="v6019037" data-cfiref="1418">
   <span class="verse-num"><sup>37፥38</sup></span>
<span class="verse-text">ቃዴስ፥ ኤድራይ፥ ዓይንሐጾር፥ ይርኦን፥ ሚግዳልኤል፥ ሖሬም፥ ቤትዓናት፥ ቤትሳሚስ፤ አሥራ ዘጠኝ ከተሞችና መንደሮቻቸው።</span>
</p>
  
<p class="verse" id="v6019039" data-cfiref="1420">
   <span class="verse-num"><sup>39</sup></span>
<span class="verse-text">የንፍታሌም ልጆች ነገድ ርስት በየወገኖቻቸው እነዚህ ከተሞችና መንደሮቻቸው ናቸው።</span>
</p>
<h3 class="paragraph-heading" id="paragraph_6019040">ለዳን ነገድ የተመደበው ድርሻ</h3> <p class="paragraph-break" id="paragraphb_6019040"></p> 
<p class="verse paragraph" id="v6019040" data-cfiref="1426">
   <span class="verse-num"><sup>40</sup></span>
<span class="verse-text">ሰባተኛውም ዕጣ ለዳን ልጆች ነገድ በየወገኖቻቸው ወጣ።</span>
</p>
  
<p class="verse" id="v6019041" data-cfiref="1428">
   <span class="verse-num"><sup>41</sup></span>
<span class="verse-text">የርስታቸውም ዳርቻ ይህ ነበረ፤ ጾርዓ፥ ኤሽታኦል፥ ዒርሼሜሽ፥</span>
</p>
  
<p class="verse" id="v6019042" data-cfiref="1430">
   <span class="verse-num"><sup>42፥43</sup></span>
<span class="verse-text">ሸዕለቢን፥ ኤሎን፥ ይትላ፥ ኤሎን፥ ተምና፥</span>
</p>
  
<p class="verse" id="v6019044" data-cfiref="1432">
   <span class="verse-num"><sup>44</sup></span>
<span class="verse-text">አቃሮን፥ ኢልተቄ፥ ገባቶን፥ ባዕላት፥</span>
</p>
  
<p class="verse" id="v6019045" data-cfiref="1434">
   <span class="verse-num"><sup>45፥46</sup></span>
<span class="verse-text">ይሁድ፥ ብኔብረቅ፥ ጋትሪሞን፥ ሜያርቆን፥ በኢዮጴ ፊት ለፊት ካለው ዳርቻ ጋር ራቆን።</span>
</p>
 <p class="paragraph-break" id="paragraphb_6019047"></p> 
<p class="verse paragraph" id="v6019047" data-cfiref="1438">
   <span class="verse-num"><sup>47</sup></span>
<span class="verse-text">የዳንም ልጆች ዳርቻ አልበቃቸውም፤ የዳንም ልጆች ከሌሼም ጋር ሊዋጉ ወጡ፥ ያዙአትም፥ በሰይፍም ስለት መቱአት፥ ወረሱአትም፥ ተቀመጡባትም፤ ስምዋንም በአባታቸው በዳን ስም ዳን ብለው ጠሩአት።</span>
</p>
  
<p class="verse" id="v6019048" data-cfiref="1440">
   <span class="verse-num"><sup>48</sup></span>
<span class="verse-text">የዳን ልጆች ነገድ ርስት በየወገኖቻቸው እነዚህ ከተሞችና መንደሮቻቸው ናቸው።</span>
</p>
<h3 class="paragraph-heading" id="paragraph_6019049">ለኢያሱ የተመደበው ድርሻ</h3> <p class="paragraph-break" id="paragraphb_6019049"></p> 
<p class="verse paragraph" id="v6019049" data-cfiref="1446">
   <span class="verse-num"><sup>49</sup></span>
<span class="verse-text">ምድሩንም ሁሉ በየድንበሩ ርስት እንዲሆን ከፍለው ከጨረሱ በኋላ፥ የእስራኤል ልጆች ለነዌ ልጅ ለኢያሱ በመካከላቸው ርስት ሰጡት።</span>
</p>
  
<p class="verse" id="v6019050" data-cfiref="1448">
   <span class="verse-num"><sup>50</sup></span>
<span class="verse-text">በኤፍሬም ተራራማ አገር ያለችውን ተምናሴራ የምትባለውን የፈለጋትን ከተማ እንደ እግዚአብሔር ትእዛዝ ሰጡት፤ ከተማም ሠርቶ ተቀመጠባት።</span>
</p>
 <p class="paragraph-break" id="paragraphb_6019051"></p> 
<p class="verse paragraph" id="v6019051" data-cfiref="1452">
   <span class="verse-num"><sup>51</sup></span>
<span class="verse-text">ካህኑ አልዓዛር፥ የነዌም ልጅ ኢያሱ፥ የእስራኤልም ልጆች ነገዶች የአባቶች አለቆች በእግዚአብሔር ፊት በሴሎ በመገናኛው ድንኳን ደጃፍ አጠገብ በዕጣ የተካፈሉት ርስት ይህ ነው። ምድሪቱንም መካፈል ጨረሱ።</span>
</p>


<h2 class="chapter" id="chapter_6020001">ምዕራፍ 20</h2>

<h3 class="paragraph-heading" id="paragraph_6020001">የመማጠኛ ከተሞች</h3>  <span class="chapter">20</span>
<p class="verse first-verse" id="v6020001" data-cfiref="1460">
   <span class="verse-num"><sup>1</sup></span>
<span class="verse-text">እግዚአብሔርም ኢያሱን እንዲህ ብሎ ተናገረው፦</span>
</p>
  
<p class="verse" id="v6020002" data-cfiref="1462">
   <span class="verse-num"><sup>2፥3</sup></span>
<span class="verse-text">ለእስራኤልም ልጆች እንዲህ ብለህ ተናገራቸው፦ ሳይወድድ ሳያውቅም ሰውን የገደለ ገዳይ እንዲሸሽባቸው በሙሴ እጅ የነገርኋችሁን መማፀኛ ከተሞችን ለዩ፤ ከደም ተበቃዩ መማፀኛ ይሆኑላችኋል።</span>
</p>
 <p class="paragraph-break" id="paragraphb_6020004"></p> 
<p class="verse paragraph" id="v6020004" data-cfiref="1466">
   <span class="verse-num"><sup>4</sup></span>
<span class="verse-text">ከእነዚህም ከተሞች ወደ አንዲቱ ይሸሻል፥ በከተማይቱም በር አደባባይ ቆሞ በከተማይቱ ሽማግሌዎች ጆሮ ነገሩን ይናገራል፤ እነርሱም ወደ ከተማይቱ ይቀበሉታል፥ የሚቀመጥበትም ስፍራ ይሰጡታል።</span>
</p>
  
<p class="verse" id="v6020005" data-cfiref="1468">
   <span class="verse-num"><sup>5</sup></span>
<span class="verse-text">ደም ተበቃዩ ቢያሳድደው፥ አስቀድሞ ሳይጠላው ባልንጀራውን በስሕተት ስለ ገደለው ነፍሰ ገዳዩን በእጁ አሳልፈው አይስጡት።</span>
</p>
  
<p class="verse" id="v6020006" data-cfiref="1470">
   <span class="verse-num"><sup>6</sup></span>
<span class="verse-text">በማኅበሩ ፊት ለፍርድ እስኪቆም ድረስ፥ በዚያም ወራት ያለው ታላቁ ካህን እስኪሞት ድረስ በዚያች ከተማ ይቀመጥ፤ ከዚያም ወዲያ ነፍሰ ገዳዩ ይመለሳል፥ ወደ ከተማውም ወደ ቤቱም ሸሽቶ ወደ ወጣባትም ከተማ ይገባል።</span>
</p>
 <p class="paragraph-break" id="paragraphb_6020007"></p> 
<p class="verse paragraph" id="v6020007" data-cfiref="1474">
   <span class="verse-num"><sup>7</sup></span>
<span class="verse-text">በንፍታሌም ባለው በተራራማው አገር በገሊላ ቃዴስን፥ በኤፍሬምም ባለው በተራራማው አገር ሴኬምን፥ በይሁዳም ባለው በተራራማው አገር ኬብሮን የምትባለውን ቂርያትአርባቅን ለዩ።</span>
</p>
  
<p class="verse" id="v6020008" data-cfiref="1476">
   <span class="verse-num"><sup>8</sup></span>
<span class="verse-text">በዮርዳኖስም ማዶ ከኢያሪኮ ወደ ምሥራቅ ከሮቤል ነገድ በምድረ በዳው በደልዳላው ስፍራ ቦሶርን፥ ከጋድም ነገድ በገለዓድ ራሞትን፥ ከምናሴም ነገድ በባሳን ጎላንን ለዩ።</span>
</p>
  
<p class="verse" id="v6020009" data-cfiref="1478">
   <span class="verse-num"><sup>9</sup></span>
<span class="verse-text">በማኅበሩ ፊት እስኪቆም ድረስ በደም ተበቃዩ እጅ እንዳይሞት ሳያውቅ ሰውን የገደለ ወደዚያ እንዲሸሽ፥ ለእስራኤል ልጆች ሁሉ በመካከላቸውም ለሚቀመጥ መጻተኛ የተለዩ ከተሞች እነዚህ ናቸው።</span>
</p>


<h2 class="chapter" id="chapter_6021001">ምዕራፍ 21</h2>

<h3 class="paragraph-heading" id="paragraph_6021001">ለሌዋውያን የተመደቡ ከተሞች</h3>  <span class="chapter">21</span>
<p class="verse first-verse" id="v6021001" data-cfiref="1486">
   <span class="verse-num"><sup>1</sup></span>
<span class="verse-text">የሌዋውያን አባቶች አለቆች ወደ ካህኑ ወደ አልዓዛር፥ ወደ ነዌም ልጅ ወደ ኢያሱ፥ ወደ እስራኤልም ልጆች ነገዶች አለቆች ቀረቡ፤</span>
</p>
  
<p class="verse" id="v6021002" data-cfiref="1488">
   <span class="verse-num"><sup>2</sup></span>
<span class="verse-text">በከነዓን ምድር ባለችው በሴሎ፦ እግዚአብሔር በሙሴ እጅ የምንቀመጥባቸውን ከተሞች፥ ለከብቶቻችንም መሰምርያዎች ትሰጡን ዘንድ አዝዞአል ብለው ተናገሩአቸው።</span>
</p>
  
<p class="verse" id="v6021003" data-cfiref="1490">
   <span class="verse-num"><sup>3</sup></span>
<span class="verse-text">የእስራኤልም ልጆች እንደ እግዚአብሔር ትእዛዝ ከርስታቸው እነዚህን ከተሞችና መሰምርያቸውን ለሌዋውያን ሰጡ።</span>
</p>
 <p class="paragraph-break" id="paragraphb_6021004"></p> 
<p class="verse paragraph" id="v6021004" data-cfiref="1494">
   <span class="verse-num"><sup>4</sup></span>
<span class="verse-text">ለቀዓትም ወገኖች ዕጣ ወጣ፤ ሌዋውያንም ለነበሩ ለካህኑ ለአሮን ልጆች ከይሁዳ ነገድ፥ ከስምዖንም ነገድ፥ ከብንያምም ነገድ አሥራ ሦስት ከተሞች በዕጣ ሆኑላቸው።</span>
</p>
  
<p class="verse" id="v6021005" data-cfiref="1496">
   <span class="verse-num"><sup>5</sup></span>
<span class="verse-text">ለቀሩትም ለቀዓት ልጆች ከኤፍሬም ነገድ፥ ከዳንም ነገድ፥ ከምናሴም ነገድ እኩሌታ አሥር ከተሞች በዕጣ ሆኑላቸው።</span>
</p>
 <p class="paragraph-break" id="paragraphb_6021006"></p> 
<p class="verse paragraph" id="v6021006" data-cfiref="1500">
   <span class="verse-num"><sup>6</sup></span>
<span class="verse-text">ለጌድሶንም ልጆች ከይሳኮር ነገድ፥ ከአሴርም ነገድ፥ ከንፍታሌምም ነገድ፥ በባሳንም ካለው ከምናሴ ነገድ እኩሌታ አሥራ ሦስት ከተሞች በዕጣ ሆኑላቸው።</span>
</p>
 <p class="paragraph-break" id="paragraphb_6021007"></p> 
<p class="verse paragraph" id="v6021007" data-cfiref="1504">
   <span class="verse-num"><sup>7</sup></span>
<span class="verse-text">ለሜራሪም ልጆች በየወገኖቻቸው ከሮቤል ነገድ፥ ከጋድም ነገድ፥ ከዛብሎንም ነገድ አሥራ ሁለት ከተሞች ሆኑላቸው።</span>
</p>
 <p class="paragraph-break" id="paragraphb_6021008"></p> 
<p class="verse paragraph" id="v6021008" data-cfiref="1508">
   <span class="verse-num"><sup>8</sup></span>
<span class="verse-text">እግዚአብሔርም በሙሴ እጅ እንዳዘዘ የእስራኤል ልጆች እነዚህን ከተሞችና መሰምርያቸውን ለሌዋውያን በዕጣ ሰጡ።</span>
</p>
  
<p class="verse" id="v6021009" data-cfiref="1510">
   <span class="verse-num"><sup>9</sup></span>
<span class="verse-text">ከይሁዳም ልጆች ነገድ ከስምዖንም ልጆች ነገድ በስማቸው የተጠሩትን እነዚህን ከተሞች ሰጡ።</span>
</p>
  
<p class="verse" id="v6021010" data-cfiref="1512">
   <span class="verse-num"><sup>10</sup></span>
<span class="verse-text">የፊተኛው ዕጣ ለእነርሱ ስለ ወጣ የሌዊ ልጆች የቀዓት ወገን ለሆኑ ለአሮን ልጆች ሆኑ።</span>
</p>
 <p class="paragraph-break" id="paragraphb_6021011"></p> 
<p class="verse paragraph" id="v6021011" data-cfiref="1516">
   <span class="verse-num"><sup>11</sup></span>
<span class="verse-text">በይሁዳ ተራራማ አገር ያለችውን ቂርያትአርባቅ የምትባለውን ከተማ በዙሪያዋም ያለውን መሰምርያ ሰጡአቸው፤ እርስዋም ኬብሮን ናት፥ ይህም አርባቅ የዔናቅ አባት ነበረ።</span>
</p>
  
<p class="verse" id="v6021012" data-cfiref="1518">
   <span class="verse-num"><sup>12</sup></span>
<span class="verse-text">የከተማይቱን እርሻ ግን መንደሮችዋንም ለዮፎኔ ልጅ ለካሌብ ርስት አድርገው ሰጡት።</span>
</p>
 <p class="paragraph-break" id="paragraphb_6021013"></p> 
<p class="verse paragraph" id="v6021013" data-cfiref="1522">
   <span class="verse-num"><sup>13</sup></span>
<span class="verse-text">ለካህኑም ለአሮን ልጆች እነዚህን ሰጡ፤ ለነፍሰ ገዳይ መማፀኛ ከተማ የሆነችውን ኬብሮንንና መሰምርያዋን፥ ልብናንና መሰምርያዋን፥</span>
</p>
  
<p class="verse" id="v6021014" data-cfiref="1524">
   <span class="verse-num"><sup>14</sup></span>
<span class="verse-text">የቲርንና መሰምርያዋን፥ ኤሽትሞዓንና መሰምርያዋን፥</span>
</p>
  
<p class="verse" id="v6021015" data-cfiref="1526">
   <span class="verse-num"><sup>15</sup></span>
<span class="verse-text">ሖሎንንና መሰምርያዋን፥ ዳቤርንና መሰምርያዋን፥</span>
</p>
  
<p class="verse" id="v6021016" data-cfiref="1528">
   <span class="verse-num"><sup>16</sup></span>
<span class="verse-text">ዓይንንና መሰምርያዋን፥ ዮጣንና መሰምርያዋን፥ ቤትሳሚስንና መሰምርያዋን፤ ከእነዚህ ከሁለቱ ነገዶች ዘጠኝ ከተሞችን ሰጡ።</span>
</p>
 <p class="paragraph-break" id="paragraphb_6021017"></p> 
<p class="verse paragraph" id="v6021017" data-cfiref="1532">
   <span class="verse-num"><sup>17</sup></span>
<span class="verse-text">ከብንያምም ነገድ ገባዖንንና መሰምርያዋን፥ ናሲብንና መሰምርያዋን፥</span>
</p>
 <p class="paragraph-break" id="paragraphb_6021018"></p> 
<p class="verse paragraph" id="v6021018" data-cfiref="1536">
   <span class="verse-num"><sup>18</sup></span>
<span class="verse-text">አናቶትንና መሰምርያዋን፥ አልሞንንና መሰምርያዋን፤ አራት ከተሞችን ሰጡ።</span>
</p>
  
<p class="verse" id="v6021019" data-cfiref="1538">
   <span class="verse-num"><sup>19</sup></span>
<span class="verse-text">የአሮን ልጆች የካህናት ከተሞች ከመሰምርያቸው ጋር አሥራ ሦስት ናቸው።</span>
</p>
  
<p class="verse" id="v6021020" data-cfiref="1540">
   <span class="verse-num"><sup>20</sup></span>
<span class="verse-text">ለቀሩትም ለቀዓት ልጆች ወገኖች ሌዋውያን የዕጣቸው ከተሞች ከኤፍሬም ነገድ ደረሱአቸው።</span>
</p>
 <p class="paragraph-break" id="paragraphb_6021021"></p> 
<p class="verse paragraph" id="v6021021" data-cfiref="1544">
   <span class="verse-num"><sup>21</sup></span>
<span class="verse-text">በኤፍሬም ተራራማ አገር ለነፍሰ ገዳይ መማፀኛ ከተማ የሆነችውን ሴኬምንና መሰምርያዋን፥ ጌዝርንና መሰምርያዋን፥</span>
</p>
  
<p class="verse" id="v6021022" data-cfiref="1546">
   <span class="verse-num"><sup>22</sup></span>
<span class="verse-text">ቂብጻይምንና መሰምርያዋን፥ ቤትሖሮንንና መሰምርያዋን፤ አራቱን ከተሞች ሰጡአቸው።</span>
</p>
 <p class="paragraph-break" id="paragraphb_6021023"></p> 
<p class="verse paragraph" id="v6021023" data-cfiref="1550">
   <span class="verse-num"><sup>23</sup></span>
<span class="verse-text">ከዳንም ነገድ ኤልተቄንና መሰምርያዋን፥ ገባቶንንና መሰምርያዋን፥ ኤሎንንና መሰምርያዋን፥</span>
</p>
  
<p class="verse" id="v6021024" data-cfiref="1552">
   <span class="verse-num"><sup>24</sup></span>
<span class="verse-text">ጋትሪሞንንና መሰምርያዋን፤ አራቱን ከተሞች ሰጡአቸው።</span>
</p>
 <p class="paragraph-break" id="paragraphb_6021025"></p> 
<p class="verse paragraph" id="v6021025" data-cfiref="1556">
   <span class="verse-num"><sup>25</sup></span>
<span class="verse-text">ከምናሴም ነገድ እኩሌታ ታዕናክንና መሰምርያዋን፥ ጋትሪሞንንና መሰምርያዋን፤ ሁለቱን ከተሞች ሰጡአቸው።</span>
</p>
  
<p class="verse" id="v6021026" data-cfiref="1558">
   <span class="verse-num"><sup>26</sup></span>
<span class="verse-text">የቀሩት የቀዓት ልጆች ወገኖች ከተሞች ሁሉ ከመሰምርያቸው ጋር አሥር ናቸው።</span>
</p>
  
<p class="verse" id="v6021027" data-cfiref="1560">
   <span class="verse-num"><sup>27</sup></span>
<span class="verse-text">ለሌዋውያንም ወገኖች ለጌድሶን ልጆች ከምናሴ ነገድ እኩሌታ ለነፍሰ ገዳይ መማፀኛ ከተማ በባሳን ውስጥ የሆነችውን ጎላንንና መሰምርያዋን፥ በኤሽትራንና መሰምርያዋን፤ ሁለቱን ከተሞች ሰጡአቸው።</span>
</p>
  
<p class="verse" id="v6021028" data-cfiref="1562">
   <span class="verse-num"><sup>28</sup></span>
<span class="verse-text">ከይሳኮርም ነገድ ቂሶንንና መሰምርያዋን፥ ዳብራትንና መሰምርያዋን፥</span>
</p>
  
<p class="verse" id="v6021029" data-cfiref="1564">
   <span class="verse-num"><sup>29</sup></span>
<span class="verse-text">የርሙትንና መሰምርያዋን፥ ዓይንጋኒምንና መሰምርያዋን፤ አራቱን ከተሞች ሰጡአቸው።</span>
</p>
  
<p class="verse" id="v6021030" data-cfiref="1566">
   <span class="verse-num"><sup>30</sup></span>
<span class="verse-text">ከአሴርም ነገድ ሚሽአልንና መሰምርያዋን፥ ዓብዶንንና መሰምርያዋን፥</span>
</p>
  
<p class="verse" id="v6021031" data-cfiref="1568">
   <span class="verse-num"><sup>31</sup></span>
<span class="verse-text">ሔልቃትንና መሰምርያዋን፥ ረአብንና መሰምርያዋን፤ አራቱን ከተሞች ሰጡአቸው።</span>
</p>
  
<p class="verse" id="v6021032" data-cfiref="1570">
   <span class="verse-num"><sup>32</sup></span>
<span class="verse-text">ከንፍታሌምም ነገድ ለነፍሰ ገዳይ መማፀኛ ከተማ የሆነችውን በገሊላ ውስጥ ቃዴስንና መሰምርያዋን፥ ሐሞትዶርንና መሰምርያዋን፥ ቀርታንንና መሰምርያዋን፤ ሦስቱን ከተሞች ሰጡአቸው።</span>
</p>
  
<p class="verse" id="v6021033" data-cfiref="1572">
   <span class="verse-num"><sup>33</sup></span>
<span class="verse-text">የጌድሶን ልጆች ከተሞች ሁሉ በየወገኖቻቸው አሥራ ሦስት ከተሞች ከመሰምርያቸው ጋር ናቸው።</span>
</p>
  
<p class="verse" id="v6021034" data-cfiref="1574">
   <span class="verse-num"><sup>34</sup></span>
<span class="verse-text">ከሌዋውያንም ለቀሩት ለሜራሪ ልጆች ወገን ከዛብሎን ነገድ ዮቅንዓምንና መሰምርያዋን፥</span>
</p>
 <p class="paragraph-break" id="paragraphb_6021035"></p> 
<p class="verse paragraph" id="v6021035" data-cfiref="1578">
   <span class="verse-num"><sup>35</sup></span>
<span class="verse-text">ቀርታንና መሰምርያዋን፥ ዲሞናንና መሰምርያዋን፥ ነህላልንና መሰምርያዋን፤ አራቱን ከተሞች ሰጡ።</span>
</p>
  
<p class="verse" id="v6021036" data-cfiref="1580">
   <span class="verse-num"><sup>36</sup></span>
<span class="verse-text">ከሮቤልም ነገድ ቦሶርንና መሰምርያዋን፥ ያሀጽንና መሰምርያዋን፥</span>
</p>
  
<p class="verse" id="v6021037" data-cfiref="1582">
   <span class="verse-num"><sup>37</sup></span>
<span class="verse-text">ቅዴሞትንና መሰምርያዋን፥ ሜፍዓትንና መሰምርያዋን፤ አራቱን ከተሞች ሰጡ።</span>
</p>
  
<p class="verse" id="v6021038" data-cfiref="1584">
   <span class="verse-num"><sup>38</sup></span>
<span class="verse-text">ከጋድም ነገድ ለነፍሰ ገዳይ መማፀኛ ከተማ የሆነችውን በገለዓድ ውስጥ ራሞትንና መሰምርያዋን፥ መሃናይምንና መሰምርያዋን፥</span>
</p>
  
<p class="verse" id="v6021039" data-cfiref="1586">
   <span class="verse-num"><sup>39</sup></span>
<span class="verse-text">ሐሴቦንንና መሰምርያዋን፥ ኢያዜርንና መሰምርያዋን፤ አራቱን ከተሞች ሰጡ።</span>
</p>
  
<p class="verse" id="v6021040" data-cfiref="1588">
   <span class="verse-num"><sup>40</sup></span>
<span class="verse-text">ከሌዋውያን ወገኖች የቀሩት የሜራሪ ልጆች ከተሞች ሁሉ በየወገኖቻቸው እነዚህ ነበሩ፤ ዕጣቸውም አሥራ ሁለት ከተማ ነበረ።</span>
</p>
 <p class="paragraph-break" id="paragraphb_6021041"></p> 
<p class="verse paragraph" id="v6021041" data-cfiref="1592">
   <span class="verse-num"><sup>41</sup></span>
<span class="verse-text">በእስራኤል ልጆች ርስት መካከል የነበሩት የሌዋውያን ከተሞች ሁሉ አርባ ስምንት ከተሞችና መሰምርያቸው ነበሩ።</span>
</p>
  
<p class="verse" id="v6021042" data-cfiref="1594">
   <span class="verse-num"><sup>42</sup></span>
<span class="verse-text">እነዚህም ከተሞች እያንዳንዳቸው ከመሰምርያቸው ጋር ነበሩ፤ እነዚህም ከተሞች ሁሉ እንዲሁ ነበሩ።</span>
</p>
 <p class="paragraph-break" id="paragraphb_6021043"></p> 
<p class="verse paragraph" id="v6021043" data-cfiref="1598">
   <span class="verse-num"><sup>43</sup></span>
<span class="verse-text">እግዚአብሔርም ይሰጣቸው ዘንድ ለአባቶቻቸው የማለላቸውን ምድር ሁሉ ለእስራኤል ሰጠ፤ ወረሱአትም፥ ተቀመጡባትም።</span>
</p>
  
<p class="verse" id="v6021044" data-cfiref="1600">
   <span class="verse-num"><sup>44</sup></span>
<span class="verse-text">እግዚአብሔርም ለአባቶቻቸው እንደ ማለላቸው በዙሪያቸው ካሉት አሳረፋቸው፤ ከጠላቶቻቸውም ሁሉ ይቋቋማቸው ዘንድ ማንም ሰው አልቻለም፤ እግዚአብሔርም ጠላቶቻቸውን ሁሉ በእጃቸው አሳልፎ ሰጣቸው።</span>
</p>
  
<p class="verse" id="v6021045" data-cfiref="1602">
   <span class="verse-num"><sup>45</sup></span>
<span class="verse-text">እግዚአብሔር ለእስራኤል ቤት ከተናገረው መልካም ነገር ሁሉ ተፈጸመ እንጂ ምንም አልቀረም።</span>
</p>


<h2 class="chapter" id="chapter_6022001">ምዕራፍ 22</h2>

<h3 class="paragraph-heading" id="paragraph_6022001">ከዩርዳኖስ በስተ ምሥራቅ ርስት ያገኙ ነገዶች ወደ ቤታቸው ተመለሱ</h3>  <span class="chapter">22</span>
<p class="verse first-verse" id="v6022001" data-cfiref="1610">
   <span class="verse-num"><sup>1</sup></span>
<span class="verse-text">በዚያን ጊዜም ኢያሱ የሮቤልን ልጆችና የጋድን ልጆች የምናሴንም ነገድ እኩሌታ ጠርቶ እንዲህ አላቸው፦</span>
</p>
  
<p class="verse" id="v6022002" data-cfiref="1612">
   <span class="verse-num"><sup>2</sup></span>
<span class="verse-text">የእግዚአብሔር ባሪያ ሙሴ ያዘዛችሁን ሁሉ ጠብቃችኋል፥ እኔም ላዘዝኋችሁ ነገር ሁሉ ታዝዛችኋል፤</span>
</p>
  
<p class="verse" id="v6022003" data-cfiref="1614">
   <span class="verse-num"><sup>3</sup></span>
<span class="verse-text">ይህንም ያህል ብዙ ጊዜ እስከ ዛሬ ድረስ ወንድሞቻችሁን አልተዋችሁም፥ የአምላካችሁንም የእግዚአብሔርን ትእዛዝ ጠብቃችኋል።</span>
</p>
  
<p class="verse" id="v6022004" data-cfiref="1616">
   <span class="verse-num"><sup>4</sup></span>
<span class="verse-text">አሁንም አምላካችሁ እግዚአብሔር እንደ ተናገራቸው ወንድሞቻችሁን አሳርፎአቸዋል፤ አሁን እንግዲህ ተመለሱ፥ ወደ ቤታችሁና የእግዚአብሔር ባሪያ ሙሴ በዮርዳኖስ ማዶ ወደ ሰጣችሁ ወደ ርስታችሁ ምድር ሂዱ።</span>
</p>
  
<p class="verse" id="v6022005" data-cfiref="1618">
   <span class="verse-num"><sup>5</sup></span>
<span class="verse-text">ብቻ የእግዚአብሔር ባሪያ ሙሴ ያዘዛችሁን ትእዛዙንና ሕጉን ታደርጉ ዘንድ፥ አምላካችሁን እግዚአብሔርን ትወድዱ ዘንድ፥ መንገዱንም ሁሉ ትሄዱ ዘንድ፥ ትእዛዙንም ትጠብቁ ዘንድ፥ ከእርሱም ጋር ትጠጉ ዘንድ፥ በፍጹምም ልባችሁ በፍጹምም ነፍሳችሁ ታመልኩ ዘንድ እጅግ ተጠንቀቁ።</span>
</p>
 <p class="paragraph-break" id="paragraphb_6022006"></p> 
<p class="verse paragraph" id="v6022006" data-cfiref="1622">
   <span class="verse-num"><sup>6</sup></span>
<span class="verse-text">ኢያሱም መረቃቸው፥ ሰደዳቸውም፤ ወደ ቤታቸውም ሄዱ።</span>
</p>
  
<p class="verse" id="v6022007" data-cfiref="1624">
   <span class="verse-num"><sup>7</sup></span>
<span class="verse-text">ለምናሴም ነገድ እኩሌታ ሙሴ በባሳን ውስጥ ርስት ሰጥቶአቸው ነበር፤ ለቀረው ለእኩሌታው ግን ኢያሱ በዮርዳኖስ ማዶ በምዕራብ ወገን በወንድሞቻቸው መካከል ርስት ሰጣቸው። ኢያሱም ወደ ቤታቸው በሰደዳቸው ጊዜ እንዲህ ብሎ መረቃቸው፦</span>
</p>
  
<p class="verse" id="v6022008" data-cfiref="1626">
   <span class="verse-num"><sup>8</sup></span>
<span class="verse-text">በብዙ ብልጥግና በእጅግም ብዙ ከብት፥ በብርም፥ በወርቅም፥ በናስም፥ በብረትም፥ በእጅግም ብዙ ልብስ ወደ ቤታችሁ ተመለሱ፤ የጠላቶቻችሁንም ምርኮ ከወንድሞቻችሁ ጋር ተካፈሉ።</span>
</p>
 <p class="paragraph-break" id="paragraphb_6022009"></p> 
<p class="verse paragraph" id="v6022009" data-cfiref="1630">
   <span class="verse-num"><sup>9</sup></span>
<span class="verse-text">የሮቤልም ልጆች የጋድም ልጆች የምናሴም ነገድ እኩሌታ ሄዱ፤ በሙሴም እጅ በተሰጠ በእግዚአብሔር ትእዛዝ ወደ ተቀበሉአት ወደ ርስታቸው ወደ ገለዓድ ምድር ይገቡ ዘንድ በከነዓን ምድር ካለችው ከሴሎ ከእስራኤል ልጆች ዘንድ ተመለሱ።</span>
</p>
 <p class="paragraph-break" id="paragraphb_6022010"></p> 
<p class="verse paragraph" id="v6022010" data-cfiref="1634">
   <span class="verse-num"><sup>10</sup></span>
<span class="verse-text">በከነዓን ምድር ወዳለው ወደ ዮርዳኖስ አቅራቢያም በመጡ ጊዜ የሮቤል ልጆችና የጋድ ልጆች የምናሴም ነገድ እኩሌታ በዚያ በዮርዳኖስ አጠገብ ታላቅ መሠዊያ ሠሩ።</span>
</p>
  
<p class="verse" id="v6022011" data-cfiref="1636">
   <span class="verse-num"><sup>11</sup></span>
<span class="verse-text">ለእስራኤልም ልጆች፦ እነሆ፥ በከነዓን ምድር ዳርቻ በዮርዳኖስ አጠገብ ባለው ግዛት፥ የእስራኤል ልጆች ባሉበት ወገን፥ የሮቤል ልጆችና የጋድ ልጆች የምናሴም ነገድ እኩሌታ መሠዊያ ሠርተዋል የሚል ወሬ ደረሰላቸው።</span>
</p>
  
<p class="verse" id="v6022012" data-cfiref="1638">
   <span class="verse-num"><sup>12</sup></span>
<span class="verse-text">የእስራኤልም ልጆች ይህን በሰሙ ጊዜ የእስራኤል ልጆች ማኅበር ሁሉ ወጥተው እነርሱን ሊዋጉ በሴሎ ተሰበሰቡ።</span>
</p>
 <p class="paragraph-break" id="paragraphb_6022013"></p> 
<p class="verse paragraph" id="v6022013" data-cfiref="1642">
   <span class="verse-num"><sup>13</sup></span>
<span class="verse-text">የእስራኤልም ልጆች በገለዓድ ምድር ወዳሉት ወደ ሮቤል ልጆችና ወደ ጋድ ልጆች ወደ ምናሴም ነገድ እኩሌታ የካህኑን የአልዓዛርን ልጅ ፊንሐስን ላኩ።</span>
</p>
  
<p class="verse" id="v6022014" data-cfiref="1644">
   <span class="verse-num"><sup>14</sup></span>
<span class="verse-text">ከእርሱም ጋር አሥር አለቆች ነበሩ፥ ከእስራኤል ከየነገዱ ሁሉ አንድ አንድ የአባቶች ቤት አለቃ፤ እያንዳንዱም በእስራኤል አእላፋት መካከል የእየአባቶቻቸው ቤት አለቃ ነበረ።</span>
</p>
 <p class="paragraph-break" id="paragraphb_6022015"></p> 
<p class="verse paragraph" id="v6022015" data-cfiref="1648">
   <span class="verse-num"><sup>15</sup></span>
<span class="verse-text">በገለዓድም ምድር ወዳሉት ወደ ሮቤል ልጆችና ወደ ጋድ ልጆች ወደ ምናሴም ነገድ እኩሌታ መጡ፥ እንዲህም ብለው ተናገሩአቸው።</span>
</p>
  
<p class="verse" id="v6022016" data-cfiref="1650">
   <span class="verse-num"><sup>16</sup></span>
<span class="verse-text">የእግዚአብሔር ማኅበር ሁሉ የሚለው ይህ ነው፦ ይህ በእስራኤል አምላክ ላይ ያደረጋችሁት ኃጢአት ምንድር ነው? ዛሬ እግዚአብሔርን ከመከተል ተመልሳችኋል፤ ዛሬም መሠዊያ በመሥራታችሁ በእግዚአብሔር ላይ ዐምፃችኋል።</span>
</p>
  
<p class="verse" id="v6022017" data-cfiref="1652">
   <span class="verse-num"><sup>17</sup></span>
<span class="verse-text">እኛ እስከ ዛሬ ድረስ ከእርሱ ያልነጻንበት የፌጎር ኃጢአት ጥቂት ነውን? በእግዚአብሔር ማኅበር ላይ መቅሰፍት ወረደ።</span>
</p>
  
<p class="verse" id="v6022018" data-cfiref="1654">
   <span class="verse-num"><sup>18</sup></span>
<span class="verse-text">እናንተ ዛሬ እግዚአብሔርን ከመከተል ትመለሳላችሁን? ዛሬ በእግዚአብሔር ላይ ብታምፁ ነገ በእስራኤል ማኅበር ሁሉ ላይ ይቈጣል።</span>
</p>
  
<p class="verse" id="v6022019" data-cfiref="1656">
   <span class="verse-num"><sup>19</sup></span>
<span class="verse-text">ነገር ግን የርስታችሁ ምድር የረከሰ ቢመስላችሁ የእግዚአብሔር ማደሪያ ወደሚቀመጥበት ወደ እግዚአብሔር ርስት ምድር አልፋችሁ በመካከላችን ውረሱ፤ ከአምላካችንም ከእግዚአብሔር መሠዊያ ሌላ ለእናንተ መሠዊያ በመሥራታችሁ በእግዚአብሔርና በእኛ ላይ አታምፁ።</span>
</p>
  
<p class="verse" id="v6022020" data-cfiref="1658">
   <span class="verse-num"><sup>20</sup></span>
<span class="verse-text">የዛራ ልጅ አካን እርም ነገር በመውሰድ ኃጢአትን ስለ ሠራ በእስራኤል ማኅበር ሁሉ ላይ ቍጣ አልወረደምን? እርሱም በኃጢአቱ ብቻውን አልሞተም።</span>
</p>
 <p class="paragraph-break" id="paragraphb_6022021"></p> 
<p class="verse paragraph" id="v6022021" data-cfiref="1662">
   <span class="verse-num"><sup>21</sup></span>
<span class="verse-text">የሮቤል ልጆችና የጋድ ልጆች የምናሴም ነገድ እኩሌታ ለእስራኤል አእላፋት አለቆች እንዲህ ብለው መለሱላቸው።</span>
</p>
  
<p class="verse" id="v6022022" data-cfiref="1664">
   <span class="verse-num"><sup>22</sup></span>
<span class="verse-text">የአማልክት አምላክ እግዚአብሔር፥ የአማልክት አምላክ እግዚአብሔር እርሱ አውቆታል፥ እስራኤልም ያውቀዋል፤ በእግዚአብሔር ላይ ዐምፀንና ተላልፈን እንደ ሆነ ዛሬ አታድነን፤</span>
</p>
  
<p class="verse" id="v6022023" data-cfiref="1666">
   <span class="verse-num"><sup>23</sup></span>
<span class="verse-text">እግዚአብሔርን ከመከተል እንድንመለስ፥ የሚቃጠለውን መሥዋዕትና የእህል ቍርባን እንድናሳርግበት፥ የደኅንነትንም መሥዋዕት እንድናቀርብበት ብለን መሠዊያ ሠርተን እንደ ሆነ እግዚአብሔር እርሱ ራሱ ይበቀለን፤</span>
</p>
 <p class="paragraph-break" id="paragraphb_6022024"></p> 
<p class="verse paragraph" id="v6022024" data-cfiref="1670">
   <span class="verse-num"><sup>24</sup></span>
<span class="verse-text">ይልቁንም ከልባችን ፍርሃት የተነሣ፦ በሚመጣው ዘመን ልጆቻችሁ ልጆቻችንን፦ ከእስራኤል አምላክ ከእግዚአብሔር ጋር ምን አላችሁ?</span>
</p>
  
<p class="verse" id="v6022025" data-cfiref="1672">
   <span class="verse-num"><sup>25</sup></span>
<span class="verse-text">እናንተ የሮቤልና የጋድ ልጆች፥ እግዚአብሔር በእኛና በእናንተ መካከል ዮርዳኖስን ድንበር አድርጎአልና በእግዚአብሔር ዘንድ እድል ፈንታ የላችሁም ይሉአቸዋል ብለን ይህን አደረግን። በዚህም ልጆቻችሁ ልጆቻችንን እግዚአብሔርን ከመፍራት አስተዋቸዋል።</span>
</p>
 <p class="paragraph-break" id="paragraphb_6022026"></p> 
<p class="verse paragraph" id="v6022026" data-cfiref="1676">
   <span class="verse-num"><sup>26</sup></span>
<span class="verse-text">ስለዚህም፦ መሠዊያ እንሥራ አልን፤ ነገር ግን ለሚቃጠል መሥዋዕት ወይም ለሌላ መሥዋዕት አይደለም፤</span>
</p>
  
<p class="verse" id="v6022027" data-cfiref="1678">
   <span class="verse-num"><sup>27</sup></span>
<span class="verse-text">ነገር ግን በእኛና በእናንተ መካከል ከእኛም በኋላ በትውልዳችንና በትውልዳችሁ መካከል በሚቃጠል መሥዋዕትና በቍርባን በደኅንነትም መሥዋዕታችን እግዚአብሔርን እናመልክ ዘንድ፥ በሚመጣውም ዘመን ልጆቻችሁ ልጆቻችንን፦ በእግዚአብሔር ዘንድ እድል ፈንታ የላችሁም እንዳይሉ ምስክር ይሆናል።</span>
</p>
 <p class="paragraph-break" id="paragraphb_6022028"></p> 
<p class="verse paragraph" id="v6022028" data-cfiref="1682">
   <span class="verse-num"><sup>28</sup></span>
<span class="verse-text">ስለዚህም አልን፦ በሚመጣው ዘመን ለእኛ ወይም ለትውልዳችን ይህን ሲሉ፥ እኛ፦ እነሆ፥ አባቶቻችን ያደረጉትን የእግዚአብሔርን መሠዊያ ምሳሌ እዩ፤ በእኛና በእናንተ መካከል ምስክር ነው እንጂ ስለሚቃጠል መሥዋዕትና ስለ ሌላ መሥዋዕት አይደለም እንላለን።</span>
</p>
 <p class="paragraph-break" id="paragraphb_6022029"></p> 
<p class="verse paragraph" id="v6022029" data-cfiref="1686">
   <span class="verse-num"><sup>29</sup></span>
<span class="verse-text">በማደሪያው ፊት ካለው ከአምላካችን ከእግዚአብሔር መሠዊያ ሌላ ለሚቃጠል መሥዋዕትና ለእህል ቍርባን ለሌላ መሥዋዕትም የሚሆን መሠዊያን የሠራነው በእግዚአብሔር ላይ በማመፅ እግዚአብሔርንም ዛሬ መከተልን ለመተው በማለት እንደ ሆነ ይህ ከእኛ ይራቅ።</span>
</p>
 <p class="paragraph-break" id="paragraphb_6022030"></p> 
<p class="verse paragraph" id="v6022030" data-cfiref="1690">
   <span class="verse-num"><sup>30</sup></span>
<span class="verse-text">ካህኑ ፊንሐስና የማኅበሩ አለቆች፥ ከእርሱ ጋር የነበሩት የእስራኤል አእላፋት አለቆች፥ የሮቤል ልጆችና የጋድ ልጆች የምናሴም ልጆች የተናገሩትን ቃል በሰሙ ጊዜ ነገሩ እጅግ ደስ አሰኛቸው።</span>
</p>
  
<p class="verse" id="v6022031" data-cfiref="1692">
   <span class="verse-num"><sup>31</sup></span>
<span class="verse-text">የካህኑም የአልዓዛር ልጅ ፊንሐስ ለሮቤል ልጆችና ለጋድ ልጆች ለምናሴም ልጆች፦ ይህን መተላለፍ በእግዚአብሔር ላይ አላደረጋችሁምና እግዚአብሔር በመካከላችን እንዳለ ዛሬ እናውቃለን፤ አሁን የእስራኤልን ልጆች ከእግዚአብሔር እጅ አድናችኋል አላቸው።</span>
</p>
 <p class="paragraph-break" id="paragraphb_6022032"></p> 
<p class="verse paragraph" id="v6022032" data-cfiref="1696">
   <span class="verse-num"><sup>32</sup></span>
<span class="verse-text">የካህኑም የአልዓዛር ልጅ ፊንሐስና አለቆቹ ከሮቤል ልጆችና ከጋድ ልጆች ዘንድ ከገለዓድ አገር ወደ ከነዓን አገር ወደ እስራኤል ልጆች ተመለሱ፥ ወሬም አመጡላቸው።</span>
</p>
  
<p class="verse" id="v6022033" data-cfiref="1698">
   <span class="verse-num"><sup>33</sup></span>
<span class="verse-text">ነገሩም የእስራኤልን ልጆች ደስ አሰኘ፤ የእስራኤልም ልጆች እግዚአብሔርን አመሰገኑ፥ ከዚያም ወዲያ የሮቤል ልጆችና የጋድ ልጆች የተቀመጡባትን ምድር ያጠፉ ዘንድ ወጥተው እንዲወጉአቸው አልተናገሩም።</span>
</p>
 <p class="paragraph-break" id="paragraphb_6022034"></p> 
<p class="verse paragraph" id="v6022034" data-cfiref="1702">
   <span class="verse-num"><sup>34</sup></span>
<span class="verse-text">የሮቤል ልጆችና የጋድ ልጆችም፦ እግዚአብሔር አምላክ እንደ ሆነ ይህ በመካከላችን ምስክር ነው ሲሉ መሠዊያውን ምስክር ብለው ጠሩት።</span>
</p>


<h2 class="chapter" id="chapter_6023001">ምዕራፍ 23</h2>

<h3 class="paragraph-heading" id="paragraph_6023001">ኢያሱ ለመሪዎች የተናገረው የመሰናበቻ ቃል</h3>  <span class="chapter">23</span>
<p class="verse first-verse" id="v6023001" data-cfiref="1710">
   <span class="verse-num"><sup>1</sup></span>
<span class="verse-text">እንዲህም ሆነ፤ ብዙ ዘመን ከሆነ በኋላ፥ እግዚአብሔርም እስራኤልን በዙሪያቸው ካሉት ጠላቶቻቸው ሁሉ ካሳረፈ በኋላ፥ ኢያሱም በሸመገለ በዕድሜውም ባረጀ ጊዜ፥</span>
</p>
  
<p class="verse" id="v6023002" data-cfiref="1712">
   <span class="verse-num"><sup>2</sup></span>
<span class="verse-text">ኢያሱ እስራኤልን ሁሉ ሽማግሌዎቻቸውንም አለቆቻቸውንም ፈራጆቻቸውንም ሹማምቶቻቸውንም ጠርቶ እንዲህ አላቸው፦ እኔ ሸምግያለሁ፥ በዕድሜም አርጅቻለሁ፤</span>
</p>
  
<p class="verse" id="v6023003" data-cfiref="1714">
   <span class="verse-num"><sup>3</sup></span>
<span class="verse-text">እናንተም አምላካቸሁ እግዚአብሔር በእነዚህ አሕዛብ ሁሉ ስለ እናንተ ያደረገውን ሁሉ አይታችኋል፤ ስለ እናንተ የተዋጋ እርሱ አምላካችሁ እግዚአብሔር ነው።</span>
</p>
  
<p class="verse" id="v6023004" data-cfiref="1716">
   <span class="verse-num"><sup>4</sup></span>
<span class="verse-text">እነሆ፥ እኔ ካጠፋኋቸው አሕዛብ ሁሉ ጋር ከዮርዳኖስ ጀምሮ በፀሐይ መግቢያ እስካለው እስከ ታላቁ ባሕር ድረስ ለነገዶቻችሁ ርስት እንዲሆኑ የቀሩትን እነዚህን አሕዛብ በዕጣ ከፈልሁላችሁ።</span>
</p>
  
<p class="verse" id="v6023005" data-cfiref="1718">
   <span class="verse-num"><sup>5</sup></span>
<span class="verse-text">አምላካችሁም እግዚአብሔር እርሱ ከፊታችሁ በብርቱ ይበትናቸዋል፥ ከፊታችሁም ያሳድዳቸዋል፤ አምላካችሁ እግዚአብሔር እንደ ተናገራችሁም ምድራቸውን ትወርሳላችሁ።</span>
</p>
 <p class="paragraph-break" id="paragraphb_6023006"></p> 
<p class="verse paragraph" id="v6023006" data-cfiref="1722">
   <span class="verse-num"><sup>6</sup></span>
<span class="verse-text">ስለዚህም በሙሴ ሕግ መጽሐፍ የተጻፈውን ሁሉ ለመጠበቅና ለማድረግ በጣም በርቱ፥ ከእርሱም ወደ ቀኝም ወደ ግራም ፈቀቅ አትበሉ።</span>
</p>
  
<p class="verse" id="v6023007" data-cfiref="1724">
   <span class="verse-num"><sup>7</sup></span>
<span class="verse-text">በእናንተ መካከል ወደ ቀሩት ወደ እነዚህ አሕዛብ አትግቡ፤ የአማልክቶቻቸውንም ስም አትጥሩ፥ አትማሉባቸውም፥ አታምልኩአቸውም፥ አትስገዱላቸውም፤</span>
</p>
  
<p class="verse" id="v6023008" data-cfiref="1726">
   <span class="verse-num"><sup>8</sup></span>
<span class="verse-text">እስከ ዛሬ ድረስ እንዳደረጋችሁት ወደ አምላካችሁ ወደ እግዚአብሔር ተጠጉ እንጂ።</span>
</p>
 <p class="paragraph-break" id="paragraphb_6023009"></p> 
<p class="verse paragraph" id="v6023009" data-cfiref="1730">
   <span class="verse-num"><sup>9</sup></span>
<span class="verse-text">እግዚአብሔር ታላላቆችንና ኃይለኞችን አሕዛብ ከፊታችሁ አስወጥቶአል፤ እስከ ዛሬም ድረስ ማንም ሊቋቋማችሁ አልቻለም።</span>
</p>
  
<p class="verse" id="v6023010" data-cfiref="1732">
   <span class="verse-num"><sup>10</sup></span>
<span class="verse-text">አምላካችሁ እግዚአብሔር እንደ ተናገራችሁ ስለ እናንተ የሚዋጋ እርሱ ነውና ከእናንተ አንዱ ሰው ሺህ ሰውን ያሳድዳል።</span>
</p>
  
<p class="verse" id="v6023011" data-cfiref="1734">
   <span class="verse-num"><sup>11</sup></span>
<span class="verse-text">አምላካችሁን እግዚአብሔርን ትወድዱት ዘንድ ለራሳችሁ እጅግ ተጠንቀቁ።</span>
</p>
 <p class="paragraph-break" id="paragraphb_6023012"></p> 
<p class="verse paragraph" id="v6023012" data-cfiref="1738">
   <span class="verse-num"><sup>12</sup></span>
<span class="verse-text">እናንተ ግን ተመልሳችሁ በመካከላችሁ ወደ ቀሩት ወደ እነዚህ አሕዛብ ብትጠጉ፥ ከእነርሱም ጋር ብትጋቡ፥ እናንተም ወደ እነርሱ እነርሱም ወደ እናንተ ብትደራረሱ፥</span>
</p>
  
<p class="verse" id="v6023013" data-cfiref="1740">
   <span class="verse-num"><sup>13</sup></span>
<span class="verse-text">አምላካችሁ እግዚአብሔር ከሰጣችሁ ከዚህች ከመልካሚቱ ምድር እስክትጠፉ ድረስ መውደቂያና ወጥመድ፥ በጎናችሁም መግረፊያ፥ በዓይናችሁም እሾህ ይሆኑባችኋል እንጂ አምላካችሁ እግዚአብሔር ከእንግዲህ ወዲያ እነዚህን አሕዛብ ከፊታችሁ እንዳያሳድዳቸው ፈጽማችሁ እወቁ።</span>
</p>
 <p class="paragraph-break" id="paragraphb_6023014"></p> 
<p class="verse paragraph" id="v6023014" data-cfiref="1744">
   <span class="verse-num"><sup>14</sup></span>
<span class="verse-text">እነሆም፥ ዛሬ የምድርን ሁሉ መንገድ እሄዳለሁ፤ እናንተም እግዚአብሔር ስለ እናንተ ከተናገረው ከመልካም ነገር ሁሉ አንድ ነገር እንዳልቀረ በልባችሁ ሁሉ በነፍሳችሁም ሁሉ እወቁ፤ ሁሉ ደርሶላችኋል፤ ከእርሱም አንድ ነገር አልቀረም።</span>
</p>
  
<p class="verse" id="v6023015" data-cfiref="1746">
   <span class="verse-num"><sup>15</sup></span>
<span class="verse-text">አምላካችሁ እግዚአብሔር የተናገረው መልካም ነገር ሁሉ እንደ ደረሰላችሁ፥ አምላካችሁ እግዚአብሔር ከሰጣችሁ ከዚህች ከመልካሚቱ ምድር እናንተን እስኪያጠፋችሁ ድረስ እግዚአብሔር እንዲሁ ክፉን ነገር ሁሉ ያመጣባችኋል።</span>
</p>
  
<p class="verse" id="v6023016" data-cfiref="1748">
   <span class="verse-num"><sup>16</sup></span>
<span class="verse-text">አምላካችሁ እግዚአብሔር ያዘዛችሁን ቃል ኪዳን ስታፈርሱ፥ ሄዳችሁም ሌሎችን አማልክት ስታመልኩ፥ ስትሰግዱላቸውም፥ በዚያ ጊዜ የእግዚአብሔር ቍጣ ይነድድባችኋል፥ ከሰጣችሁም ከመልካሚቱ ምድር ፈጥናችሁ ትጠፋላችሁ።</span>
</p>


<h2 class="chapter" id="chapter_6024001">ምዕራፍ 24</h2>

<h3 class="paragraph-heading" id="paragraph_6024001">ቃል ኪዳኑ በሴኬም ታደሰ</h3>  <span class="chapter">24</span>
<p class="verse first-verse" id="v6024001" data-cfiref="1756">
   <span class="verse-num"><sup>1</sup></span>
<span class="verse-text">ኢያሱም የእስራኤልን ነገድ ሁሉ ወደ ሴኬም ሰበሰበ፥ የእስራኤልንም ሽማግሌዎች አለቆቻቸውንም ፈራጆቻቸውንም ሹማምቶቻቸውንም ጠራ። እነርሱም በእግዚአብሔር ፊት ቆሙ።</span>
</p>
 <p class="paragraph-break" id="paragraphb_6024002"></p> 
<p class="verse paragraph" id="v6024002" data-cfiref="1760">
   <span class="verse-num"><sup>2</sup></span>
<span class="verse-text">ኢያሱም ለሕዝቡ ሁሉ እንዲህ አለ፦ የእስራኤል አምላክ እግዚአብሔር እንዲህ ይላል፦ አባቶቻችሁ፥ የአብርሃምና የናኮር አባት ታራ፥ አስቀድመው በወንዝ ማዶ ተቀመጡ፤ ሌሎችንም አማልክት አመለኩ።</span>
</p>
  
<p class="verse" id="v6024003" data-cfiref="1762">
   <span class="verse-num"><sup>3</sup></span>
<span class="verse-text">አባታችሁንም አብርሃምን ከወንዝ ማዶ ወስጄ በከነዓን ምድር ሁሉ መራሁት፤ ዘሩንም አበዛሁ፥ ይስሐቅንም ሰጠሁት።</span>
</p>
  
<p class="verse" id="v6024004" data-cfiref="1764">
   <span class="verse-num"><sup>4</sup></span>
<span class="verse-text">ለይስሐቅም ያዕቆብንና ዔሳውን ሰጠሁት፤ ለዔሳውም የሴይርን ተራራ ርስት አድርጌ ሰጠሁት፤ ያዕቆብም ልጆቹም ወደ ግብፅ ወረዱ።</span>
</p>
 <p class="paragraph-break" id="paragraphb_6024005"></p> 
<p class="verse paragraph" id="v6024005" data-cfiref="1768">
   <span class="verse-num"><sup>5</sup></span>
<span class="verse-text">ሙሴንና አሮንንም ላክሁ፥ በመካከላቸውም እንዳደረግሁ ግብፅን ቀሠፍሁ፤ ከዚያም በኋላ አወጣኋቸው።</span>
</p>
  
<p class="verse" id="v6024006" data-cfiref="1770">
   <span class="verse-num"><sup>6</sup></span>
<span class="verse-text">አባቶቻችሁንም ከግብፅ አወጣኋቸው፥ ወደ ባሕሩም ደረሳችሁ፤ ግብፃውያንም አባቶቻችሁን በሰረገሎችና በፈረሰኞች እስከ ኤርትራ ባሕር ድረስ አባረሩአቸው።</span>
</p>
  
<p class="verse" id="v6024007" data-cfiref="1772">
   <span class="verse-num"><sup>7</sup></span>
<span class="verse-text">ወደ እግዚአብሔርም በጮኹ ጊዜ በእናንተና በግብፃውያን መካከል ጨለማ አደረገ፥ ባሕሩንም መለሰባቸው፥ አሰጠማቸውም፤ ዓይኖቻችሁም በግብፅ ያደረግሁትን አዩ፤ በምድረ በዳም ብዙ ጊዜ ተቀመጣችሁ።</span>
</p>
 <p class="paragraph-break" id="paragraphb_6024008"></p> 
<p class="verse paragraph" id="v6024008" data-cfiref="1776">
   <span class="verse-num"><sup>8</sup></span>
<span class="verse-text">እኔም በዮርዳኖስ ማዶ ወደ ተቀመጡበት ወደ አሞራውያን ምድር አመጣኋችሁ፤ ከእናንተም ጋር ተዋጉ፥ አሳልፌም በእጃችሁ ሰጠኋችሁ፥ ምድራቸውንም ወረሳችሁ፤ ከፊታችሁም አጠፋኋቸው።</span>
</p>
  
<p class="verse" id="v6024009" data-cfiref="1778">
   <span class="verse-num"><sup>9</sup></span>
<span class="verse-text">የሞዓብም ንጉሥ የሴፎር ልጅ ባላቅ ተነሥቶ ከእስራኤል ጋር ተዋጋ፤ እንዲረግማችሁም የቢዖርን ልጅ በለዓምን ልኮ አስጠራው።</span>
</p>
  
<p class="verse" id="v6024010" data-cfiref="1780">
   <span class="verse-num"><sup>10</sup></span>
<span class="verse-text">እኔ ግን በለዓምን መስማት አልወደድሁም፤ እርሱም ፈጽሞ ባረካችሁ፥ እኔም ከእጁ አዳንኋችሁ።</span>
</p>
 <p class="paragraph-break" id="paragraphb_6024011"></p> 
<p class="verse paragraph" id="v6024011" data-cfiref="1784">
   <span class="verse-num"><sup>11</sup></span>
<span class="verse-text">ዮርዳኖስንም ተሻገራችሁ፥ ወደ ኢያሪኮም መጣችሁ፤ የኢያሪኮም ሰዎች፥ አሞራዊው፥ ፌርዛዊው፥ ከነዓናዊው፥ ኬጢያዊው፥ ጌርጌሳዊው፥ ኤዊያዊው፥ ኢያቡሳዊው ተዋጉአችሁ፤ አሳልፌም በእጃችሁ ሰጠኋቸው።</span>
</p>
  
<p class="verse" id="v6024012" data-cfiref="1786">
   <span class="verse-num"><sup>12</sup></span>
<span class="verse-text">በፊታችሁም ተርብ ሰደድሁ፥ በሰይፍህም በቀሥትህም ሳይሆን ሁለቱን የአሞራውያንን ነገሥታት ከፊታችሁ አሳደዳቸው።</span>
</p>
  
<p class="verse" id="v6024013" data-cfiref="1788">
   <span class="verse-num"><sup>13</sup></span>
<span class="verse-text">ያልደከማችሁበትንም ምድር፥ ያልሠራችኋቸውንም ከተሞች ሰጠኋችሁ፥ ተቀመጣችሁባቸውም፤ ካልተከላችኋቸውም ከወይንና ከወይራ በላችሁ።</span>
</p>
 <p class="paragraph-break" id="paragraphb_6024014"></p> 
<p class="verse paragraph" id="v6024014" data-cfiref="1792">
   <span class="verse-num"><sup>14</sup></span>
<span class="verse-text">አሁንም እግዚአብሔርን ፍሩ፥ በፍጹምም በእውነተኛም ልብ አምልኩት፤ አባቶቻችሁም በወንዝ ማዶ በግብፅም ውስጥ ያመለኩአቸውን አማልክት ከእናንተ አርቁ፥ እግዚአብሔርንም አምልኩ።</span>
</p>
  
<p class="verse" id="v6024015" data-cfiref="1794">
   <span class="verse-num"><sup>15</sup></span>
<span class="verse-text">እግዚአብሔርንም ማምለክ ክፉ መስሎ ቢታያችሁ፥ አባቶቻችሁ በወንዝ ማዶ ሳሉ ያመለኩአቸውን አማልክት ወይም በምድራቸው ያላችሁባቸውን የአሞራውያንን አማልክት ታመልኩ እንደ ሆነ፥ የምታመልኩትን ዛሬ ምረጡ። እኔና ቤቴ ግን እግዚአብሔርን እናመልካለን።</span>
</p>
 <p class="paragraph-break" id="paragraphb_6024016"></p> 
<p class="verse paragraph" id="v6024016" data-cfiref="1798">
   <span class="verse-num"><sup>16</sup></span>
<span class="verse-text">ሕዝቡም መልሰው እንዲህ አሉ፦ እግዚአብሔርን ትተን ሌሎች አማልክትን ማምለክ ከእኛ ይራቅ፤</span>
</p>
  
<p class="verse" id="v6024017" data-cfiref="1800">
   <span class="verse-num"><sup>17</sup></span>
<span class="verse-text">እኛንና አባቶቻችንን ከባርነት ቤት ከግብፅ ምድር ያወጣን፥ በዓይናችንም ፊት እነዚያን ታላላቅ ተአምራት ያደረገ፥ በሄድንባትም መንገድ ሁሉ ባለፍንባቸውም አሕዛብ ሁሉ መካከል የጠበቀን፥ እርሱ አምላካችን እግዚአብሔር ነውና።</span>
</p>
  
<p class="verse" id="v6024018" data-cfiref="1802">
   <span class="verse-num"><sup>18</sup></span>
<span class="verse-text">እግዚአብሔር አሕዛብን ሁሉ፥ በምድሪቱም የተቀመጡትን አሞራውያን ከፊታችን አሳደደ፤ ስለዚህ እርሱ አምላካችን ነውና እግዚአብሔርን እናመልካለን።</span>
</p>
 <p class="paragraph-break" id="paragraphb_6024019"></p> 
<p class="verse paragraph" id="v6024019" data-cfiref="1806">
   <span class="verse-num"><sup>19</sup></span>
<span class="verse-text">ኢያሱም ሕዝቡን፦ እርሱ ቅዱስ አምላክ ነውና፥ እርሱም ቀናተኛ አምላክ ነውና እግዚአብሔርን ማምለክ አትችሉም፤ መተላለፋችሁንና ኃጢአታችሁን ይቅር አይልም።</span>
</p>
  
<p class="verse" id="v6024020" data-cfiref="1808">
   <span class="verse-num"><sup>20</sup></span>
<span class="verse-text">እግዚአብሔርን ትታችሁ እንግዶችን አማልክት ብታመልኩ፥ መልካም ካደረገላችሁ በኋላ ተመልሶ ክፉ ነገር ያደርግባችኋል፥ ያጠፋችሁማል አላቸው።</span>
</p>
 <p class="paragraph-break" id="paragraphb_6024021"></p> 
<p class="verse paragraph" id="v6024021" data-cfiref="1812">
   <span class="verse-num"><sup>21</sup></span>
<span class="verse-text">ሕዝቡም ኢያሱን፦ እንዲህ አይሁን፤ ነገር ግን እግዚአብሔርን እናመልካለን አሉት።</span>
</p>
 <p class="paragraph-break" id="paragraphb_6024022"></p> 
<p class="verse paragraph" id="v6024022" data-cfiref="1816">
   <span class="verse-num"><sup>22</sup></span>
<span class="verse-text">ኢያሱም ሕዝቡን፦ እንድታመልኩት እናንተ እግዚአብሔርን እንደ መረጣችሁ በራሳችሁ ላይ ምስክሮች ናችሁ አላቸው፤ እነርሱም፦ ምስክሮች ነን አሉ።</span>
</p>
 <p class="paragraph-break" id="paragraphb_6024023"></p> 
<p class="verse paragraph" id="v6024023" data-cfiref="1820">
   <span class="verse-num"><sup>23</sup></span>
<span class="verse-text">እርሱም፦ አሁን እንግዲህ በመካከላችሁ ያሉትን እንግዶች አማልክት አርቁ፥ ልባችሁንም ወደ እስራኤል አምላክ ወደ እግዚአብሔር አዘንብሉ አላቸው።</span>
</p>
  
<p class="verse" id="v6024024" data-cfiref="1822">
   <span class="verse-num"><sup>24</sup></span>
<span class="verse-text">ሕዝቡም ኢያሱን፦ አምላካችንን እግዚአብሔርን እናመልካለን፥ ድምፁንም እንሰማለን አሉት።</span>
</p>
 <p class="paragraph-break" id="paragraphb_6024025"></p> 
<p class="verse paragraph" id="v6024025" data-cfiref="1826">
   <span class="verse-num"><sup>25</sup></span>
<span class="verse-text">በዚያም ቀን ኢያሱ ከሕዝቡ ጋር ቃል ኪዳን አደረገ፥ በሴኬምም ሥርዓትና ፍርድ አደረገላቸው።</span>
</p>
  
<p class="verse" id="v6024026" data-cfiref="1828">
   <span class="verse-num"><sup>26</sup></span>
<span class="verse-text">ኢያሱም ይህን ቃል ሁሉ በእግዚአብሔር ሕግ መጽሐፍ ጻፈ፤ ታላቁንም ድንጋይ ወስዶ በእግዚአብሔር መቅደስ አጠገብ ከነበረችው ከአድባሩ ዛፍ በታች አቆመው።</span>
</p>
 <p class="paragraph-break" id="paragraphb_6024027"></p> 
<p class="verse paragraph" id="v6024027" data-cfiref="1832">
   <span class="verse-num"><sup>27</sup></span>
<span class="verse-text">ኢያሱም ለሕዝቡ፦ እነሆ፥ የተናገረንን የእግዚአብሔርን ቃል ሁሉ ሰምቶአልና ይህ ድንጋይ ይመሰክርብናል፤ እንግዲህ አምላካችሁን እንዳትክዱ ይህ ምስክር ይሆንባችኋል አላቸው።</span>
</p>
<h3 class="paragraph-heading" id="paragraph_6024028">ኢያሱ በተሰፋዪቱ ምድር ተቀበረ</h3> <p class="paragraph-break" id="paragraphb_6024028"></p> 
<p class="verse paragraph" id="v6024028" data-cfiref="1838">
   <span class="verse-num"><sup>28</sup></span>
<span class="verse-text">ኢያሱም ሕዝቡን በእያንዳንዱ ወደ ርስቱ ሰደደ።</span>
</p>
 <p class="paragraph-break" id="paragraphb_6024029"></p> 
<p class="verse paragraph" id="v6024029" data-cfiref="1842">
   <span class="verse-num"><sup>29</sup></span>
<span class="verse-text">እንዲህም ሆነ፤ ከዚህ ነገር በኋላ የእግዚአብሔር ባሪያ የነዌ ልጅ ኢያሱ ዕድሜው መቶ አሥር ዓመት ሲሆነው ሞተ።</span>
</p>
  
<p class="verse" id="v6024030" data-cfiref="1844">
   <span class="verse-num"><sup>30</sup></span>
<span class="verse-text">በተራራማውም በኤፍሬም አገር በገዓስ ተራራ በሰሜን ባለችው በርስቱ ዳርቻ በተምናሴራ ቀበሩት።</span>
</p>
 <p class="paragraph-break" id="paragraphb_6024031"></p> 
<p class="verse paragraph" id="v6024031" data-cfiref="1848">
   <span class="verse-num"><sup>31</sup></span>
<span class="verse-text">ኢያሱ ባለበት ዘመን ሁሉ፥ ከኢያሱም በኋላ በነበሩት ለእስራኤልም ያደረገውን የእግዚአብሔርን ሥራ ሁሉ ባወቁት በሽማግሌዎች ዘመን ሁሉ፥ እስራኤል እግዚአብሔርን አመለኩ።</span>
</p>
 <p class="paragraph-break" id="paragraphb_6024032"></p> 
<p class="verse paragraph" id="v6024032" data-cfiref="1852">
   <span class="verse-num"><sup>32</sup></span>
<span class="verse-text">የእስራኤልም ልጆች ከግብፅ ያወጡትን የዮሴፍን አጥንት ያዕቆብ ከሴኬም አባት ከኤሞር ልጆች በመቶ በግ በገዛው እርሻ በሴኬም ቀበሩት፤ እርሻውም ለዮሴፍ ልጆች ርስት ሆነ።</span>
</p>
 <p class="paragraph-break" id="paragraphb_6024033"></p> 
<p class="verse paragraph" id="v6024033" data-cfiref="1856">
   <span class="verse-num"><sup>33</sup></span>
<span class="verse-text">የአሮንም ልጅ አልዓዛር ሞተ፤ በተራራማውም በኤፍሬም አገር ለልጁ ለፊንሐስ በተሰጠችው በጊብዓ መሬት ቀበሩት።</span>
</p>

    
    </body>
    </html>
